<DOC>
 <DOCNO>1</DOCNO>
   <TEXT>
﻿በትግራይ ደቡባዊ ዞን ጫት በአሳሳቢ ሁኔታ እየተስፋፋ ነው ።  
በትግራይ ደቡባዊ ዞን ራያና አዘቦ ወረዳ በመስኖ በሚለማ የእርሻ መሬት የጫት ተክል በአሳሳቢ ሁኔታ በመስፋፋት ላይ መሆኑን የራያ ሸለቆ የተቀናጀ እርሻ ልማት እህፈት ቤትና የወረዳው ፖሊስ አስታወቁ ። የእህፈት ቤቱ ሃላፊ አቶ ተስፋይ ኪዳኔ ለዋልታ እንፎርሜሽን ማእከል እንደገለጹት ከ5 አመት በፊት አርሶ አደሮች በመስኖ ውሃ ሰብልና ፍራፍሬዎችን ያለሙበት የነበረው መሬት በአሁኑ ወቅት በጫት ተክል እየተሸፈነ ነው ። የወረዳው ፖሊስ አዛዥ አቶ ገብረህይወት ሀጎስ በበኩላቸው ጫት ጋ ተያይዘው በወረዳው የሚፈጠሩ ወንጀሎችን ለመከላከል በተካሄደው ትናት ከአምስት አመታት በፊት በአርሶ አደሩ ዘንድ እምብዛም የማይታወቀው የጫት ተክል በአሁኑ ሰአት በ54 ሄክታር መሬት ላይ መስፋፋቱ ተረጋግጧል ብለዋል ። በወረዳው በጫት ምርት የተሳተፉ ከአንድ ሺ በላይ አርሶ አደሮችም በአመት እስከ 10ሺ ብር የሚደርስ ገቢ እያስገኘላቸው በመሆኑ ምርቱን የማስፋፋት አዝማሚያ ጎልቶ እየታየ መሆኑን አዛዡ ገልጸዋል ። የፖሊስ የጥናት ውጤት እንዳመለከተውም በራያና አዘቦ ወረዳ ብቻ ከ12ሺ በላይ ቻት ቃሚዎች የሚገኙ ሲሆን ከቃሚዎች ቁጥር መጨመር ተያየዞ የወንጀል ድርጊቶችም በአሳሳቢ ሁኔታ መበራከቱን አዛዡ ገልጸዋል ። ከማይጨው ማዘጋጃ ቤት የቀረጥ ሰራተኞች የተገኘው መረጃ እንደሚያመለክተው ከቀረጥ ለማምለጥ በህገ-ወጥ መንገድ የሚያልፈውን ሳይጨምር በየቀኑ እስከ 20 ኩንታል ቻት ወደ ማይጨው ፣ መቀሌና ሌሎች የክልሉ ከተሞች እየተላከ ነው ።  
  </TEXT>
</DOC>
<DOC>
 <DOCNO>10</DOCNO>
   <TEXT>
የጫት ንግድና አጠቃቀምን ህግ ሊወጣ ነው ,  .._2015. 0 262 197  ;   5;  አዲስ አበባ፤ መጋቢት 11 2007 (ዋኢማ)-- የጫት ንግድና አጠቃቀምን ስርአት ለማስያዝ የሚያስችል ረቂቅ ህግ እየተጠናቀቀ መሆኑን የምግብ፣መድሃኒትና ጤና ክብካቤ አስተዳደርና ቁጥጥር ባለስልጣን አስታወቀ ። በህገ-ወጥ የምግብ፣መድሃኒትና ጤና አገልግሎት ቁጥጥር ላይ ከባለድርሻ አካላት ጋር ሰሞኑን በሎግያ ከተማ በተካሄደ የምክክር መድረክ ላይ የባለስልጣኑ ምክትል ዋና ዳይሬክተር ወይዘሪት ሄራን ገርባ እንዳስታወቁት ወጣቱ ትውልድ ስትራቴጂካዊ ሀይል በመሆኑ ከጫት፣ሲጋራና አልኮል ሱስ ነፃ የሆነ ልማታዊ ትዉልድ ማፍራት ይገባል። በተለይ ከፍተኛ አመራሩ፣የሴቶችና ወጣቶች አደረጃጀቶች ራሳቸዉን ከዚህ ሱስ ነፃ በማድረግ ህብረተሰቡን በማስተማር የመሪነት ሚና መጫወት እንደሚገባቸው አስገንዝበዋል። ጫት ያለው ንጥረ- ነገር በሰዎች ጤና ላይ ከፍተኛ ጉዳት እያስከተለ መሆኑን ጠቁመው፤እንደካንስር፣ጉበት፣የመርሳት ችግር፣ስንፈተ-ወሲብና ሌሎች ተያያዥ የጤና ችግሮችን እያስከተለ እንደሚገኝ አስረድተዋል ። መንግስት የጉዳዩን አሳሳቢነት ከግምት በማስገባት ከ2003 ጀምሮ የጫት ንግድና አጠቃቀምን ስርአት ለማስያዝ የሚየስችል ህግ ለማዉጣት ረቂቁ ተጠናቆ በቅርቡ ስራ ላይ ለማዋል የሚያስችል ዝግጅት እየተከናወነ መሆኑን አስታውቀዋል ። ሲጋራም ህዝብ በተሰበሰበበት ቦታ ማጨስን የሚከለክል አለም አቀፍ ኮንቬንሽን ካለፈዉ 2006 ጀምሮ የሀገሪቱ ህግ አካል ሆኖ በፓርላማ የፀደቀ በመሆኑ፤ በሂደት አቅርቦቱን መቀነስ የሚያስችል እርምጃ ለመዉሰድ የሚያስችል ስራ እየተሰራ መሆኑን መግላቸውን), 
  </TEXT>
</DOC>
<DOC>
 <DOCNO>11</DOCNO>
   <TEXT>
በጫት ምርት ላይ የኤክሳይዝ ታክስ ሊጣል ነው,  .._2012. 0 228 170  ;   5;  አዲስ አበባ ሰኔ 292004ዋኢማ - በጫት ምርት ላይ የኤክሳይዝ ታክስ ለመጣል የሚያስችል ረቂቅ አዋጅ ለህዝብ ተወካዮች ምርት ቤት ቀርቦ ውይይት ተካሂደበት።   ቀደም ሲል የምርቱ ሽያጭ ይካሔድ የነበረው መደበኛ ባልሆነ መንገድ በመሆኑና አብዛኞቹ ነጋዴዎችም በቋሚነት የሚታወቁበት ስፍራ ስለሌላቸው በቀረጥ አሰባሰቡ ላይ ችግር ፈጥሯል።   ሁኔታውን ለማረምም ቀደም ሲል የነበረውን የጫት ግብር በኤክሳይዝ ታክስ እንዲተካ ለማድረግ የሚያስችለው ይኸው ረቂቅ አዋጅ ለዝርዝር እይታ ለበጀት እና ፋይናንስ ጉዳዮች ቋሚ ኮሚቴ ተመርቷል።   በሌላ በኩል ምክር ቤቱ ትናንት ባካሄደው መደበኛ ስብሰባው የኢንቨስትመንት ረቂቅ አዋጅን ለማሻሻልና የወጪ ንግድ የቀረጥ ማሰባሰቢያ ስርዓት ረቂቅ አዋጅ ላይ ተወያይቶ ለዝርዝር እይታ ወደሚመለከተው ቋሚ ኮሚቴ መምራቱን ፋና ብሮድካስቲንግ ኮርፖሬት ዘግቧል። ), 
  </TEXT>
</DOC>
<DOC>
 <DOCNO>12</DOCNO>
   <TEXT>
﻿የባሕር ዳር አርሶ አደሮች ጫት ከማሳቸው ማስወገድ ጀመሩ፡፡
ባሕር ዳር፡ ታኅሳስ 30/2011ዓ.ም (አብመድ) በባሕር ዳር ከተማ አስተዳደር ጎርደማ አካባቢ በግብርና ሥራ የሚተዳደሩ ነዋሪዎች ለዓመታት ሲያለሙት የነበረውን ጫት ከማሳቸው ማስወገድ ጀመሩ፡፡
አርሶ አደሮቹ ጫት እያስከተለ ያለውን ማኅበራዊ ጉዳት በመረዳት ነው ከማሳቸው በማስወገድ በሌላ ጠቃሚ ሰብልና የጓሮ አትክልት ለመተካት እንቅስቃሴ የጀመሩት፡፡
ዛሬ በአንድ ሄክታር ማሳ ላይ ያለሙትን ጫት ማስወገድ የጀመሩት አቶ ሙስጦፋ ታደሰ የተባሉ የጎርደማ አካባቢ ነዋሪ ናቸው፤ ሌሎችም የእርሳቸውን አርዓያነት እንደሚከተሉ ይጠበቃል፡፡
ጫት በባሕር ዳር አካባቢ ማኅበራዊ ችግር እየሆነ መምጣቱን በመጥቀስ በርካቶች መፍትሔ እንዲሰጠው ሲጠይቁ መኖራቸውን ከዚህ ቀደም በተደጋጋሚ መዘገባችን የሚታወስ ነው፡፡
  </TEXT>
</DOC>
<DOC>
 <DOCNO>13</DOCNO>
   <TEXT>
﻿ጫት
ጫት ወይንም በርጫ፡ በርጫ በምስራቅ አፍሪካና በየመን የተለመደ ቅጠል ነው። የጫትን ቅጠል በማኘክ 'ምርቃና' የሚባል ቃሚዎቹ ተወዳጅ ስሜት ነው የሚሉት ላይ መድረስ ይቻላል። ይህ የሚሆነው ጫት ውስጥ ያሉት ንጥረ ነግሮች ኣንጎል ላይ በሚፈጥሩት ለውጥ ሲሆን የጫት ወይም ጅማ የስነ ፍጥረት ስሙ በእንግሊዝኛ "Catha edulis" ነው። ጫት የተገኘው ኢትዮጵያ ውስጥ ነው ይባላል። 
የጫት ዝርያዎች በኤትዮጵያ ወስጥ በተለያዪ ክፍለ ሃገራት ይገኛል። እንደየአገሩም የጫት (የተክሉ) ዓይነት እና በወስጡ ያለው ንጥረ ነገር ጥንካሬ (የምርቃና ሃይል) ይለያያል። በሃረር እና በአካባቢው የሚገኝ የጫት ዓይነት (ዓወዳይ) የሚባል ሲሆን ቅርንጫፎቹ ረጃጅም ቅጠሉ ደግሞ ሰፋ ያለ (ከሌሎች የጫት ዓይነቶች ጋር ሲተያይ) በወንዶ ገነት አካባቢ የሚገኘው ደግሞ 'ወንዶ ገነት' የሚባል ሲሆን የማስከር (የምርቃና) ሃይሉ ከዓወዳይ እንደሚበልጥ ይነገራል። የተክሉ ዓይነት፡ ቅርንጫፎቹ ቀጫጭን እና አጫጭር፣ ቅጠሉም ቀጠን ብሎ ዓወዳይን ያህል ወዝ የሌለው። ጫት በተለያዩ የኢትዮጵያ ክልላት በተለያየ አይነት መልኩ በመቃም ላይ ይገኛል። ለአብነትም በአማራ ክልል ውስጥ በጎንደር ባህርዳርና አካባቢዎቹ የጫት አቃቃምም ሆነ አሰፋፈሩ ከሌላው የኢትዮጵያ ክፍል በፍፁም ይለያል ይኅውም በሌላው የሀገራችን ክፍል ጫት ከነ ገረባው ወይም እንጨቱ በአነስተኛ ፕላስቲክ ተደርጎ ሲሸጥ በጎንደር ባህርዳርና አካባቢዎቹ ግን የጫቱ ቅጠል ሊቃም ከሚችል የጫቱ ለስላሳ የግንድ ክፍል ጋር ተቀንጥሶ በሚዛን ከ25 ግራም ጀምሮ እስከ ብዙ ኪሎዎች ይሸጣል። ብዙ ጊዜ ጫት መቃም ከጥቅሙ ጉዳቱ ቢብስም አንዳንድ ጥናቶች ግን ጫት ልክ እንደመድሀኒትም ያገለግላል ይላሉ። ጫት አትኩሮትን ሙሉ በሙሉ ሰርቆ ትውስታን በመንጠቅ ህይወትን አስቸጋሪ ሁኔታ ውስጥ ከሚከታት Attention Deflict Disorder ከተባለው በሽታ ነፃ እንደሚያወጣ ይነገራል።

  </TEXT>
</DOC>
<DOC>
 <DOCNO>2</DOCNO>
   <TEXT>
﻿የባሕር ዳር ዙሪያ አርሶአደሮች ጫት ከማሳቸው ማስወገድ ጀመሩ፡፡
***********************
በባሕር ዳር ከተማ አስተዳደር ጎርደማ አካባቢ በግብርና ሥራ የሚተዳደሩ ነዋሪዎች ለዓመታት ሲያለሙት የነበረውን ጫት ከማሳቸው ማስወገድ ጀመሩ፡፡
አርሶ አደሮቹ ጫት እያስከተለ ያለውን ማኅበራዊ ጉዳት በመረዳት ነው ከማሳቸው በማስወገድ በሌላ ጠቃሚ ሰብልና የጓሮ አትክልት ለመተካት እንቅስቃሴ የጀመሩት፡፡
ዛሬ በአንድ ሄክታር ማሳ ላይ ያለሙትን ጫት ማስወገድ የጀመሩት አቶ ምስጦፋ ታደሰ የተባሉ የጎርደማ አካባቢ ነዋሪ ናቸው፤ ሌሎችም የእርሳቸውን አርዓያነት እንደሚከተሉ ይጠበቃል፡፡
ጫት በባሕር ዳር አካባቢ ማኅበራዊ ችግር እየሆነ መምጣቱን በመጥቀስ በርካቶች መፍትሔ እንዲሰጠው ሲጠይቁ መኖራቸውን ከዚህ ቀደም በተደጋጋሚ መዘገባችን የሚታወስ ነው፡፡
  </TEXT>
</DOC>
<DOC>
 <DOCNO>3</DOCNO>
   <TEXT>
﻿ጫት እንዴት ሊጠፋ ይችላል
ጫት በማምረት የሚተዳደሩ እጅግ ብዙ ሰዎች አሉ፡፡ እነዚህ ሰዎች ጫትን በማምረት ልጆቻቸዉን ያስተምራሉ፤ቤተሰባቸዉን ያስተዳድራሉ እንዲሁም ህይዎታቸዉን ይመራሉ፡፡ በተለይ በባህርዳር ዙሪያ ወረዳ እጅግ ቁጥሩ ብዙ ገበሬዎች ሌሎች ሰብሎችን ከማምረት ይልቅ ጫትን በቀላሉ በማምረት ተጠቃሚ ናቸዉ፡፡በዚህ ወረዳ የሚኖሩ ወጣቶች ሀብት ንብረት አፍርተዉበታል፡፡እንደሚታወቀዉ ይሄ ወረዳ ለከተማዉ ቅርብ በመሆኑ በተለምዶ ቦታዉን በመሸጥ ወደ ተለያየ ቦታ ይፈልሳሉ፡፡ አስቡት የአበባበ ምርት ምርት ሲመረት መሬቱ ከዛ በኋላ ምንም አይነት አዝርዕርት ማብቀል አይችልም፡፡ ይሄ ብቻ አይደለም የከርሰ-ምድር ዉሃን ሳይቀር እንደሚበክል በጥናት ተረጋግጧል፡፡ ነገር ግን የአበባ ምርት በሳይንሳዊ መንገድ ይመረታል፡፡ የአበባ ምርት ህጋዊ ምንዛሬ የሚያስገኝ ሰለሆነ ችግሩ አይወራም፡፡ ነገር ግን ብዙ ገበሬዎችን ያፈናቅላል፡፡ ጫት በራሳቸዉ በገበሬዎች ስለሚመረት የማፈናቀል ጉዳይ የለም፡፡ ጫት ይዉደም ስንል ለነዚህ ገበሬዎች ምን ታስቦ ነዉ፡፡ የኢትዮጵያ ህግ ጫትን በአደገኛ እፅ ደረጃ አልፈረጀዉም፡፡ በህግ ደረጃ ጫትን ማጥፋት አይቻልም፡፡መጀመሪያ ህግ መከለስ አለበት፡፡ በተደረጉ ጥናቶች ጫት አምራች ገበሬዎች ጫትን ለማነቃቃት ወይም ለሌላ ጉዳይ አይጠቀሙም፡፡ገበሬ ጫትን ኮትኩቶ ቅጠሉ ለጥቅም ሲደርስ ቆርጦ ወይም ማሳዉ ላይ ለጫት ነጋዴ አሳልፎ ይሸጣል፡፡የሚገርመዉ ጫትን መከልከል ቢጀመር እጅግ አደገኛ እፆች መቸብቸባዉ የማይቀር ነዉ፤ ይሄን መቀሌ ላይ ማየት ይቻላል፡፡ ከአንድ አመት በፊት በ2ተኛ ዲግሪ ምርምር ተደርጎ ነበር፡፡ ጫት እንዲጠፋ የሚፈለግበት ምክንያት
1. ጫት በግብራ ባለሙያ ድጋፍ እና ክትትል ባለመደረጉ
2. የጫት ማሳ በዘፈቀደ ስለሚመረጥ
3. ጫትን ከተለያዩ በሽታዎች ለመከላከል ተብሎ የሚረጨዉ አደገኛ መርዝ
4. አብዛኛዉ አምራች ገበሬ አዝርዕትን ከማምረት ይልቅ ወደ ጫት ማዘንበላቸዉ
5. ጫት በግብርና ሚኒስቴር በኩል በአትክልትና ፍራፍሬ ስም አለመመዝገቡ
6. የሚረጨዉ መድሀኒት በባለሙያ ስለማይታገዝ 
7. የሚረጨዉ መድሀኒት ከአፈሩ ጋር ኮንታሚኔት ስለሚያደርግ
8. የሚረጨዉ መድሃኒት የተለያዩ እንስሳትን በቀላሉ ስለሚገድል(ልክ እንደ ዲዲት ለትንኝ ማጥፊያ ተብሎ በአለም ደረጃ በተሳሳተ መንገድ ሲረጭ እንነበረዉ)
9. በአካባቢዉ ስለሚመረት ወጣቱ በቀላሉ ስለሚያገኘዉ
10. ወጣቱ ተሯሩጦ ከመስራት ይልቅ ከአንድ ቦታ ቁጭ ብሎ መዋልን ስላስከተለ
11. ወጣቱን ለስራ አጥ ስለሚጋብዝ
12. አላስፈላጊ ሱሰኝነትን ስለሚገብዝ
  </TEXT>
</DOC>
<DOC>
 <DOCNO>4</DOCNO>
   <TEXT>
﻿።።።።።።።።።።።።።።።።።።።።።።
ብዙ በልተኸው ርቦህ ትነሳለህ። ሳይቀቀል እና ሳይጠበስ ከነቆሻሻው በታሸገ ውኃ ትቅመዋለህ፤ ከታጠበ አያመረቅንም ተብሎ ይገመታል።
በዲዲቲ ምክንያት ትል ያለውን ወይም ትል የበላውን ፈልገህ ትቅማለህ፣ ምክንያቱም ትል ከሌለው መድኃኒት የተረጨበት ነው ተብሎ ይታመናል።
ዋነኛ የጫት መቃሚያ ሰዓት ማለት ዋነኛ የሥራ ሰዓት ነው። ሰው ሥራ ጠግቦ ሲመለስ አንተ "ብው ብለህ" ለሥራ ትወጣለህ።
የአንጎልህ እሽክርክሪት በብዙ እጥፍ ይጨምራል። (ቩቩቩቩቩኡኡኡኡኡ) ዘወትር ለእብደት ሩብ ጉዳይ ጋር ደርሰህ ትመለሳለህ።
ያለኮማንድ ፖስት ትእዛዝ ረጭ ብለህ ከመሬት ጋር ተሰፍተህ ትቀመጣለህ። አፍህ ውስጥ ምንም ነገር ሳይኖር ታኝካለህ።
በሰፈርህ የተከበርከው ሰውዬ የሳጠራ ቤት ውስጥ ወይም እንደ ዶሮ ቆጥ ላይ ወይም እንደ ቤት እንስሳት ቆጥ ስር ወይም እንደ ቸኮለ ሰው ዱካ ላይ ቁጢጥ ብለህ ልትቅም ትችላለህ።
ስትቅም ጉዳይህ ሁሉ የተሳካ ይመስልሀል፤ ምርቃናው ሲበርድ ግን ከመወሳሰቡ የተነሳ አልቅስ አልቅስ ይልሀል። ሰውነትህ በጣም ከመጋሉ የተነሳ የዘር ፈሳሽህ በተቀመጥክበት ሊወጣ ይችላል።
በቃ ጫት ማለት መኪናህን ዜሮ ማርሽ ላይ አድርገህ ነዳጅ በኃይለኛው መስጠት ወይም ሁሉንም ጎማ በጋራጅ ክሪክ ሰቅለኸው አየር ላይ መንዳት ማለት ነው።
  </TEXT>
</DOC>
<DOC>
 <DOCNO>5</DOCNO>
   <TEXT>
﻿የባሕር ዳር አርሶ አደሮች ጫት ከማሳቸው ማስወገድ ጀመሩ
*******************************
በባሕር ዳር ከተማ አስተዳደር ጎርደማ አካባቢ በግብርና ሥራ የሚተዳደሩ ነዋሪዎች ለዓመታት ሲያለሙት የነበረውን ጫት ከማሳቸው ማስወገድ ጀመሩ፡፡
አርሶ አደሮቹ ጫት እያስከተለ ያለውን ማኅበራዊ ጉዳት በመረዳት ነው ከማሳቸው በማስወገድ በሌላ ጠቃሚ ሰብልና የጓሮ አትክልት ለመተካት እንቅስቃሴ የጀመሩት፡:
ዛሬ በአንድ ሄክታር ማሳ ላይ ያለሙትን ጫት ማስወገድ የጀመሩት አቶ ሙስጦፋ ታደሰ የተባሉ የጎርደማ አካባቢ ነዋሪ ናቸው፤ ሌሎችም የእርሳቸውን አርዓያነት እንደሚከተሉ ይጠበቃል፡፡
ጫት በባሕር ዳር አካባቢ ማኅበራዊ ችግር እየሆነ መምጣቱን በመጥቀስ በርካቶች መፍትሔ እንዲሰጠው ሲጠይቁ መኖራቸውን ከዚህ ቀደም በተደጋጋሚ መዘገቡን ያስታወሰው አብመድ ነው፡፡
  </TEXT>
</DOC>
<DOC>
 <DOCNO>6</DOCNO>
   <TEXT>
﻿ጫት መቃም ለማቆም የሚያግዙ 5 ምክንያቶች
ጫት መቃም ለአፍ ቁስለት፣ ለአፍ ካንሰርና ለጥርስ መቦርቦር
ይበልጥ ያጋልጣል።
2.	 ጫት መቃም ለእንቅልፍ ማጣት፣ ለስሜት መሸበርና ለድካም
ይዳርጋል።
3.	 ጫት መቃም ለተጓዳኝ በሽታዎች የመጋለጥ እድልን
ይጨምራል።
4.	 ጫት የጸረ-ኤችአይቪ መድሀኒቶችን ውጤታማነት ይቀንሳል።
5.	 ጫት መቃም የምግብ ፍላጎትን ይቀንሳል።
  </TEXT>
</DOC>
<DOC>
 <DOCNO>7</DOCNO>
   <TEXT>
﻿ዜጎችን ከጫት ጉዳት ለመታደግ መንግስት ፈጣን እርምጃ መውሰድ አለበት--- ምሁራን
  በዜጎችና በሃገር ላይ ጉዳት እየደረሰ ያለውን ጫት  በዘላቂነት ለመከላከል መንግስት አፋጣኝ እርምጃ መውሰድ እንዳለበት ምሁራን አመለከቱ።
" በጫት ሱስ ምክንያት የሚመጡ የጤና፣የማህበራዊ፣ ኢኮኖሚያዊና ፖለቲካዊ ችግሮችን  በነቃ የህብረተሰቡ ተሳትፎ እንከላከል" በሚል መሪ ሃሳብ  ሃገር አቀፍ የምክክር መድረክ ዛሬ በባህር ዳር ከተማ ተካሄዷል።
በዚህ ወቅት የሀሮማያ ዩኒቨርሲቲ የስነልቦና ሳይንስ ትምህርት ክፍል ኃላፊ አቶ ታምራት ዘላለም ጫት በወጣቱ ዘንድ ከፍተኛ የስነ ልቦና ጫና እያሳደረ መሆኑን  ባቀረቡት ጥናታዊ ፅሁፍ ገልጸዋል
 አቶ ታምራት በሃገሪቱ አሁን ላይ  27 ነጥብ 6 በመቶ ወንዶችና 11 በመቶ ደግሞ ሴቶች ጫት በመቃም ሱስ ውስጥ መውደቃቸውም ባካሄዱት ጥናት አረጋግጠዋል።
" በጫት ሱስ የሚጠቁ ወጣቶችም በውስጡ ባለው እፅ ምክንያት ለከፍተኛ ድብርት፣ ለብቸኝነት፣ ለእብደትና በመጨረሻም እራስን እስከማጥፈት የሚደርስ ጉዳት ያደርሳል "ብለዋል።
ችግሩ ከጊዜ ወደ ጊዜ እየተባባሰና በሱሱ የሚጠቁ ሰዎች እየጨመረ በመሄዱ መንግስት ለጉዳዩ አፋጣኝ እርምጃ ሊወስድ እንደሚገባ አመልክተዋል።
ለዚህም ማምረትም ሆነ መጠቀምን የሚከለክል ጠንካራና የማይሸራረፍ ህግ ሊወጣና ተግበራዊ ሊደረግ እንደሚገባው አቶ ታምራት በጥናታቸው ጠቁመዋል።
ከአዲስ አበባ ዩኒቨርስቲ የመጡት ዶክተር የራስወርቅ አድማሴ በበኩላቸው አንዳንድ ወጣቶች  ለአደንዛዝ እፅ ተገዥ እየሆኑ ማህበራዊ ህይወታቸው እየተመሰቃቀለ መሆኑን ተናግረዋል፡፡
"ለሰብል ልማት ይውሉ የነበሩ የእርሻ መሬቶችም ከጊዜ ወደ ጊዜ ለጫት ልማት እየዋሉ ነው " ያሉት ምሁሩ የወጣቶችን  ደህንነት አጥብቆ ለመጠበቅ የጫት ተክል ልማትና ንግድ ላይ ወሳኝ እርምጃ እንደሚያስፈልግ ገልጸዋል።
የአማራ ክልል ጤና ጥበቃ ቢሮ ኃላፊ ዶክተር አበባው ገበየሁ የክልሉ መንግስት የችግሩን ስፋትና ጥልቀት በመለየት በጉዳዩ ላይ ስር ነቀል ለውጥ ለማምጣት እየሰራ መሆኑን አስረድተዋል።
የክልሉ መንግስት ችግሩን ለመፍታት ከጤና ቢሮ ጋር በመሆን አስፈላጊውን ህግና መመሪያ ለማዘጋጀት እየሰራ እንደሆነም አብራርተዋል።
ጫት የሚያደርሰውን ተጽዕኖ  በዘላቂነት ለመከላከልና ለመቆጣጠር ከርዕሰ መስተዳደር ጀምሮ የትኩረት አጀንዳ ሆኖ እየተሰራ መሆኑን የገለጹት ደግሞ የክልሉ  ርዕሰ መስተዳደር ጽህፈት ቤት ኃላፊ አቶ ያየህ አዲስ ናቸው።
የሱስ ማገገሚያ ማህበራዊ አገልግሎት  ተቋም  ኃላፊ አቶ ኤሊያስ ካላዩ እራሳቸው እንደቀልድ በጓደኛ ተገፋፍተው የጀመሩት የጫት መቃም ለ13 ዓመታት በችግር ውስጥ እንደኖሩ ተናግረዋል፡፡
በማገገሚያ ማዕከል ገብተው በተደረገላቸው ህክምናና ምክር ጤንነታቸው መመለሱን ጠቁመው ከዚህ በመማር በተመሳሳይ ሱስ የተጠቁ ዜጎችን ለመታዳግ ማገገሚያ ተቋም አደራጅተው እየሰራ መሆናቸውን  ገልጸዋል፡፡
"የጫትን ጉዳት ለመከላከል መንግስት በፍጥነት ወደ እርምጃ ሊገባ ይገባል "ብለዋል የሱስ ማገገሚያ ማህበራዊ አገልግሎት  ተቋም  ኃላፊ አቶ ኤሊያስ ካላዩ ።
በባህር ዳር ከተማ ለመጀመሪያ ጊዜ በተካሄደው የምክክር መድረክ ከተለያዩ የህብረተሰብ ክፍሎች የተውጣጡ  ተሳታፊዎች ተገኝተዋል።
  </TEXT>
</DOC>
<DOC>
 <DOCNO>8</DOCNO>
   <TEXT>
﻿ዜጎችን ከጫት ጉዳት ለመታደግ መንግስት ፈጣን እርምጃ መውሰድ አለበት--- ምሁራን
 በዜጎችና በሃገር ላይ ጉዳት እየደረሰ ያለውን ጫት  በዘላቂነት ለመከላከል መንግስት አፋጣኝ እርምጃ መውሰድ እንዳለበት ምሁራን አመለከቱ።
" በጫት ሱስ ምክንያት የሚመጡ የጤና፣የማህበራዊ፣ ኢኮኖሚያዊና ፖለቲካዊ ችግሮችን  በነቃ የህብረተሰቡ ተሳትፎ እንከላከል" በሚል መሪ ሃሳብ  ሃገር አቀፍ የምክክር መድረክ ዛሬ በባህር ዳር ከተማ ተካሄዷል።
በዚህ ወቅት የሀሮማያ ዩኒቨርሲቲ የስነልቦና ሳይንስ ትምህርት ክፍል ኃላፊ አቶ ታምራት ዘላለምጫት በወጣቱ ዘንድ ከፍተኛ የስነ ልቦና ጫና እያሳደረ መሆኑን  ባቀረቡት ጥናታዊ ፅሁፍ ገልጸዋል
 በሃገሪቱ አሁን ላይ  27 ነጥብ 6 በመቶ ወንዶችና 11 በመቶ ደግሞ ሴቶች ጫት በመቃም ሱስ ውስጥ መውደቃቸውም ባካሄዱት ጥናት አረጋግጠዋል።
" በጫት ሱስ የሚጠቁ ወጣቶችም በውስጡ ባለው እፅ ምክንያት ለከፍተኛ ድብርት፣ ለብቸኝነት ፣ ለእብደትና በመጨረሻም እራስን እስከማጥፋት የሚደርስ ጉዳት ያደርሳል "ብለዋል።
ችግሩ ከጊዜ ወደ ጊዜ እየተባባሰና በሱሱ የሚጠቁ ሰዎች እየጨመረ በመሄዱ መንግስት ለጉዳዩ አፋጣኝ እርምጃ ሊወስድ እንደሚገባ አመልክተዋል።
ለዚህም ማምረትም ሆነ መጠቀምን የሚከለክል ጠንካራና የማይሸራረፍ ህግ ሊወጣና ተግበራዊ ሊደረግ እንደሚገባው አቶ ታምራት በጥናታቸው ጠቁመዋል።
ከአዲስ አበባ ዩኒቨርስቲ የመጡት ዶክተር የራስወርቅ አድማሴ በበኩላቸው አንዳንድ ወጣቶች  ለአደንዛዝ እፅ ተገዥ እየሆኑ ማህበራዊ ህይወታቸው እየተመሰቃቀለ መሆኑን ተናግረዋል፡፡
"ለሰብል ልማት ይውሉ የነበሩ የእርሻ መሬቶችም ከጊዜ ወደ ጊዜ ለጫት ልማት እየዋሉ ነው " ያሉት ምሁሩ የወጣቶችን  ደህንነት አጥብቆ ለመጠበቅ የጫት ተክል ልማትና ንግድ ላይ ወሳኝ እርምጃ እንደሚያስፈልግ ገልጸዋል።
የአማራ ክልል ጤና ጥበቃ ቢሮ ኃላፊ ዶክተር አበባው ገበየሁ የክልሉ መንግስት የችግሩን ስፋትና ጥልቀት በመለየት በጉዳዩ ላይ ስር ነቀል ለውጥ ለማምጣት እየሰራ መሆኑን አስረድተዋል።
የክልሉ መንግስት ችግሩን ለመፍታት ከጤና ቢሮ ጋር በመሆን አስፈላጊውን ህግና መመሪያ ለማዘጋጀት እየሰራ እንደሆነም አብራርተዋል።
ጫት የሚያደርሰውን ተጽዕኖ  በዘላቂነት ለመከላከልና ለመቆጣጠር ከርዕሰ መስተዳደር ጀምሮ የትኩረት አጀንዳ ሆኖ እየተሰራ መሆኑን የገለጹት ደግሞ የክልሉ  ርዕሰ መስተዳደር ጽህፈት ቤት ኃላፊ አቶ ያየህ አዲስ ናቸው።
የሱስ ማገገሚያ ማህበራዊ አገልግሎት ተቋም ኃላፊ አቶ ኤሊያስ ካላዩ እራሳቸው እንደቀልድ በጓደኛ ተገፋፍተው የጀመሩት የጫት መቃም ለ13 ዓመታት በችግር ውስጥ እንደኖሩ ተናግረዋል፡፡
በማገገሚያ ማዕከል ገብተው በተደረገላቸው ህክምናና ምክር ጤንነታቸው መመለሱን ጠቁመው ከዚህ በመማር በተመሳሳይ ሱስ የተጠቁ ዜጎችን ለመታዳግ ማገገሚያ ተቋም አደራጅተው እየሰራ መሆናቸውን  ገልጸዋል፡፡
"የጫትን ጉዳት ለመከላከል መንግስት በፍጥነት ወደ እርምጃ ሊገባ ይገባል "ብለዋል።
  </TEXT>
</DOC>
<DOC>
 <DOCNO>9</DOCNO>
   <TEXT>
﻿በባህር ዳር ከተማ አስተዳደር በጫት ምርት ላይ ከነገ ሚያዚያ 17/2010ዓ.ም ጀምሮ ቀረጥ ሊጣል መሆኑ ተገለፀ፡፡
 የባህር ዳር ከተማ አስተዳደር ገቢዎች ጽ/ቤት ስራ አስኪያጅ አቶ ዘውዱ ክፍሌ ዛሬ በሰጡት መግለጫ፤ በጫት ምርት ላይ ከነገ ጀምሮ በተደራጁ ማህበራት አማካኝነት የቀረጥ ስራ ይጀመራል፡፡
በዋናነት ቀረጥ ማስቀመጥ ያስፈለገበትን ምክንያትም ሲገልፁ፤ በጫት ላይ የዋጋ ጭማሪ በማድረግ የገዥን አቅም ማዳከምና ጫት የሚቅም ወጣትን ለመታደግ የታሰበ ነው ብለዋል፡፡ በሌላ በኩልም ለከተማው ከፍተኛ የገቢ ምንጭ እንደሚሆንም ተናግረዋል፡፡
እንደ ኃላፊው ገለፃ በቅርቡ በተደረገ የዳሰሳ ጥናት መሰረት ወደ ባህር ዳር ከተማ በቀን ብቻ ከ5ሺህ ኪ.ግ በላይ የጫት ምርት ይገባል፡፡ 
በዚህ መሰረት ለባህር ዳር አካባቢ ከ1 ኪ.ግ ጫት ላይ 5 ብር ቀረጥ የተቀመጠ ሲሆን ከባህር ዳር ውጭ በሚጫኑ የጫት ምርቶች ላይ ከ1 ኪ.ግ የጫት ምርት ላይ 30 ብር የተቀመጠ መሆኑን ለማወቅ ተችሏል፡፡
  </TEXT>
</DOC>
<DOC>
 <DOCNO>14</DOCNO>
   <TEXT>
﻿
በምስራቅ ሀረርጌ 7 ነጥብ 4 ሚሊየን ግሪሳ ወፍ ተከሰተ የአይሮፕላን ድጋፍ አስፈልጓል ። 
በምስራቅ ሀረርጌ ዞን ሶስት ወረዳዎች 7 ነጥብ 4 ሚሊየን የግሪሳ ወፍ መንጋ መከሰቱን የዞኑ ግብርና ልማት መምሪያ አስታወቀ ፤ 30 ኪሎ ሜትር በመብረር ጉዳት እንደሚያደርስም ገለጸ ። በመምሪያው አዝርእት ትበቃ ቡድን መሪ አቶ ሞገስ ሂርመጂ ዛሬ ለዋልታ እንፎርሜሽን ማእከል እንዳስታወቁት የግሪሳ ወፍ መንጋው የተከሰተው ካለፈው መስከረም አጋማሽ ጀምሮ ነው ። ወፉ በባቢሌ ፣ ፈዲስ እና ጉርሱም ወረዳዎች በሚገኙ እብዳ ፣ ለገፈጣን ፣ ጎላጀ ፣ በከካ እና ጉበሌ ሸለቆዎች አካባቢ በ50 ሄክታር ላይ እንደተከሰተ መረጋገጡንና ብዛቱም ከጊዜ ወደ ጊዜ እየጨመረ እንደሚሄድ እንደሚጠበቅ ተቁመዋል ። እስከ 30 ኪሎ ሜትር ድረስ በመብረር ሰብል ማጥቃት የሚችል መሆኑን ያመለከቱት ቡድን መሪው ፤ የግብርና ባለሙያዎች ካለፈው መስከረም ወር መግቢያ አንስቶ አሰሳ በማካሄድ ወፎቹ አንድ ላይ በሚሰበሰቡበት ወቅት ኬሚካል ለመርጨት ሲጠብቁ መቆየቱን አስረድተዋል ። ባለፉት 10 ቀናትም የድሬ ቲያራ አይሮፕላን ማረፊያ በ11ሺ ብር ተጠግኖ የሚረጭ ኬሚካል መዘጋጀቱን የተናገሩት አቶ ሞገስ ፤ እስካሁን በሰብል ላይ የደረሰ ጉዳት አለመኖሩን አመልክተዋል ። ይሁንና አስቀድሞ ለመከላከል ከክልሉ ግብርና ቢሮ አይሮፕላን እንዲመጣ መጠየቁንና በመጪዎቹ ቀናት ውስጥ ርጭቱ እንደሚጀመር አስታውቀዋል ። አንዷ የግሪሳ ወፍ በቀን 3 ግራም በመመገብ እስከ 50 ግራም የማሽላ ሰብል ታጠፋለች ተብሎ ይገመታል ።  
  </TEXT>
</DOC>
<DOC>
 <DOCNO>15</DOCNO>
   <TEXT>
﻿7 ነጥብ 4 ሚሊየን ግሪሳ ለመከላከል በአይሮፕላን ኬሚካል መርጨት ተጀመረ ። 
በምስራቅ እትዮጵያ የተከሰተውን 7 ነጥብ 4 ሚሊየን የግሪሳ ወፍ መንጋን ለመከላከል በአይሮፕላን ትናንት የኬሚካል ርጭት መጀመሩን የሀረር አዝርእት ትበቃ ክሊኒክ አስታወቀ ። የክሊኒኩ ሃላፊ አቶ ሰይፉ ወልደኪዳን ዛሬ ለዋልታ እንፎርሜሽን ማእከል እንዳስታወቁት ርጭቱ የተጀመረው ከክልል ፣ ከዞንና ከወረዳ ግብርና ባለሙያዎች ጋር በመቀናጀት ለአንድ ወር ያህል በተካሄደው አሰሳ በተገኙት የተለያዩ 64 ሄክታር የወፎቹ መራቢያና ማደሪያ ስፍራዎች ነው ። በግብርና ሚኒስቴር እና በምስራቅ አፍሪካ የአንበጣ መከላከያ ድርጅት አማካኝነት ወደ ስፍራው የተላከው አውሮፕላን ከባቢሌ ጊዜያዊ አውሮፕላን ማረፊያ ተነስቶ ርጭቱን እያካሄደ ያለው በሶማሌ ክልል ጅጅጋ ዞን ፋፈም በተባለ ሸለቆ መሆኑን ሃላፊው ተናግረዋል ። በመጪዎቹ 10 ቀናት የድሬ ቲያራን አውሮፕላን ማረፊያ ችምር በመጠቀም በኦሮሚያ ክልል ምስራቅ ሀረርጌ ዞን ባቢሌ ፣ ፈዲስና ጉርሱም በተገኙ የወፎቹ ማደሪያ ላይ ርጭት እንደሚቀጥል አስታውቀዋል ። የወፍ መንጋው ከተከሰተባቸው ሁለት ክልሎች ውጭ ወደ ሃረሪ ክልልና ድሬዳዋ አስተዳደር ካውንስል በመንቀሳቀስ የማሽላ ሰብል ሊያጠፋ ይችላል ያሉት አቶ ሰይፉ ጉዳቱን ለመከላከል ርጭቱ ወቅቱን ተብቆ ተጀምሯል ብለዋል ። 
  </TEXT>
</DOC>
<DOC>
 <DOCNO>16</DOCNO>
   <TEXT>
﻿
9 ነጥብ 6 ሚሊየን የሚገመት የግሪሳ ወፍ ተወገደ ። 
በምስራቅ እትዮጵያ ባለፈው መስከረም መጨረሻ የተከሰተውን 9ነጥብ6ሚሊየን የሚገመት የግሪሳ ወፍ መንጋ ለማስወገድ መቻሉን የሀረር አዝርእት ትበቃ ክሊኒክ አስታወቀ ። በኦሮሚያ ክልል ምስራቅ ሀረርጌ ዞን ባቢሌ ፣ ፈዲስና ጉርሱም ወረዳዎች ፤ በሶማሌ ክልል ጅጅጋ ዞንና በሀረሪ ክልል የተከሰተውን ግሪሳ ወፍ ለመከላከል የተቻለው ባለፉት 12 ቀናት በአውሮፕላን በተካሄደው የመድሃኒት ርጭት መሆኑን የክሊኒኩ ሃላፊ አቶ ሰይፉ ወልደኪዳን ገልጸዋል ። በዚሁ የመድሃኒት ርጭት ወፎቹ በሚያድሩባቸው 297 ሄክታር የግራር ዛፍ በበዛበትና ሸለቆማ ቦታዎች 595 ሊትር ጸረ-ወፍ መርዝ በመረጨቱ 93 በመቶ የሚበልጠው መንጋ እንደተወገደ መረጋገጡን ሃላፊው አስረድተዋል ። የፌዴራል ግብርና ሚኒስቴር በጀት ፣ ኬሚካልና ድጋፍ ሰጪ ባለሙያዎችን በመመደብ ፣ የምስራቅ አፍሪካ አንበጣ መከላከያ ድርጅት አውሮፕላን ከነ አብራሪው በማቅረብ እንዲሁም የክልል ግብርና ቢሮዎችና መምሪያዎች አሳሽ ባለሙያዎችን በማሰማራት ቅንጅታዊ ስራ በመሰራቱ ውጤቱ መግኘቱን ተናግረዋል ። መንጋውን በወቅቱ መቆጣጠር ባይቻል ኖሮ በአካባቢው በስፋት የሚመረተውን የማሽላ ሰብል በቀን በግምት እስከ 960 ኩንታል ምርት ያወድም እንደነበር ሃላፊው መግለጻቸውን ዋልታ እንፎርሜሽን ማእከል ዘግቧል ።  
  </TEXT>
</DOC>
<DOC>
 <DOCNO>17</DOCNO>
   <TEXT>
﻿በዝዋይ ግብርና ልማት ማእከል ፤ማረሚያ ቤቶችና በአካባቢዉ በሚገኙ ገበሬዎች  ማሳ ላይ ተከስቶ የነበረዉ የግሪሳ ወፍ መንጋ የከፋ ጉዳት ከማድረሱ በፊት ለመቆጣጠር መቻሉ ተገለጠ ።
የዝዋይ ሰብል ጥበቃ ክሊኒክ ኤክስፐርት አቶ ዘብዲዎስ ሰላቶ እንደገለጡት ከፍተኛ ቁጥር ያለዉን የግሪሳ ወፍ መንጋ ለመቆጣጠር የተቻለዉ በአካባቢዉ በአዉሮፕላን የኬሚካል ርጭትና በባህላዊ ዘዴ የተጠናከረ የመከላከል ስራ በመካሄዱ ነዉ ።
የግሪሳ ወፎች የደረሰዉን የበቆሎ ፍሬ በመብላትና ሽፋኑን በመላጥ ለዝናብ እንዲጋለጥ በማድረግ ሰብሉን ለጉዳት እንደሚዳርጉ አስረድተዋል ።  

  </TEXT>
</DOC>
<DOC>
 <DOCNO>18</DOCNO>
   <TEXT>
﻿በቦረና ዞን ተልተሌ ወረዳ በየጊዜው የሚከሰተውን የግሪሳ ወፍ መንጋ ለመከላከል በአምስት ሚሊዮን ብር የአውሮፕላን ማረፊያ ጣቢያ ግንባታ እየተካሄደ መሆኑን የወረዳው አስተዳደር ገለጸ፡፡
የወረዳው አስተዳዳሪ አቶ ታዲ ዋቆ ሰሞኑን ለኢትዮጵያ ዜና አገልግሎት እንዳስታወቁት የፌዴራሉ መንግስት በመደበው በጀት ግንባታው በመከናወን ላይ ያለው ጣቢያ 100 ሜትር ስፋትና ሁለት ኪሎ ሜትር ርዝመት አለው፡፡
የጣቢያው ግንባታ ሲጠናቀቅ መንጋው በሰብል ላይ ጉዳት ሳያደርስ ለመከላከል እንደሚረዳና ከዚህ ቀደም ከጎረቤት አገር በመነሳት የሚያደርሰውን ከፍተኛ ጉዳት ማስቀረት እንደሚያስችልም  አመልክተዋል፡፡
በመንገድ ችግር ሊያጋጥሙ የሚችሉ አደጋዎችና ሌሎች  ችግሮች ሲያጋጥሙ የቅርብ  እገዛ ለማድረግ ጠቀሜታ እንዳለውም አስተዳዳሪው ተናግረዋል፡፡
የፌዴራሉ መንግስት የአርብቶ አደሩን ኢኮኖሚያዊና ማህበራዊ ችግሮችን ለማቃለል እየወሰደ ያለው እርምጃ አበረታች በመሆኑ ሊጠናከር እንደሚገባውም አቶ ታዲ አሳስበዋል፡፡

  </TEXT>
</DOC>
<DOC>
 <DOCNO>19</DOCNO>
   <TEXT>
﻿በምስራቅ ሽዋ ዞን ስምጥ ሸለቆ አከባቢ በሚገኙ ሶስት ወረዳዎች ተከስቶ የነበረውን ከ3ነጥብ8 ሚሊዮን በላይ የግሪሳ ወፍ በሰብል ላይ ጥፋት ሳያደርስ ለማስወገድ መቻሉን የባቱ እፅዋት ክሊኒክ ፅሀፈት ቤት አስታወቀ፡፡
የፅሀፈት ቤቱ ሃላፊ አቶ ተሾመ ቡርቃ ለኢትዮጰያ ዜና አገልግሎት እንደገለፁት በስመጥ ሸለቆ በሚገኙት የአዳሚ ቱሉ ጅዶ፣ ዱግዳ ቦራና ዝዋይ ወረዳዎች ተከስቶ የነበረውን የግሪሳ ወፍ ማስወገድ የተቻለው በአውሮፕላን በመታገዝ በተካሄደ የኬሚካል ርጭት ነው፡፡
በዚሁ ዘመቻ ወፎቹ የሚያርፉበትና የሚራቡበት 175 ሄክታር መሬት ላይ 350 ሊትር ኬሚካል በመርጨት እንዲወገዱ በመደረጉ ከ2ሚሊዮን600ሺህ ኩንታል በላይ ምርት ሊሰጥ የሚችል የስንዴ፣ የማሽላና ጤፍ ሰብል ከውድመት ለመከላከል እንደተቻለም አስረድተዋል፡፡
የግብርናና ገጠር ልማት ሚኒስቴርና የኦሮሚያ ግብርናና ገጠር ልማት ቢሮ፣ ከምስራቅ አፍሪካ የአንበጣ መከላከያ ድርጅት ጋር በመተባበር ባካሄዱት የአሰሳና የኬሚካል ርጭት ስራ የግሪሳ ወፉን ለማስወገድ እንደተቻለ አቶ ተሾመ ጨምረው ገልጠዋል፡፡

  </TEXT>
</DOC>
<DOC>
 <DOCNO>20</DOCNO>
   <TEXT>
﻿የግሪሳ ወፍ በማሽላ ሰብላችን ላይ ጉዳት እያደረሰ ነው – የሰሜን ሸዋ ዞን አርሶ አደሮች
ደብረ ብርሃን ጥቅምት 8/2011 በማሽላ ሰብላችን ላይ የተከሰተውን የግሪሳ ወፍ በባህላዊ መንገድ ለመከላከል ጥረት ብናደርግም ከአቅማችን በላይ በመሆኑ ተቸግረናል ሲሉ በአማራ ክልል የሰሜን ሽዋ ዞን አርሶ አደሮች ገለፁ።
ከ280 ሺህ በላይ የሚገመተውን ሰብል አውዳሚ የግሪሳ ወፍ ከሚቀጥለው ሳምንት ጀምሮ በአውሮፕላን በታገዘ መንገድ ርጭት ለማድረግ ዝግጅት መደረጉን የዞኑ ግብርና መምሪያ አስታውቋል።
በቀወት ወረዳ የየለን ቀበሌ ነዋሪ አርሶ አደር ተፈራ ደስታ ከግማሽ ሄክታር ማሳ በላይ በዘሩት የማሽላ ሰብል የግሪስ ወፍ መከሰቱን ተናግረዋል፡፡
ችግሩን ከጅምሩ ለግብርና ባለሙያዎች ከማሳወቅ ባለፈ ጉዳት እንዳያደርስ ማማ ሰርተው ወፎችን በባህላዊ መንገድ የመከላከል ሥራ እያከናወኑ መሆናቸውን ገልፀዋል።
ይሁን እንጂ የግሪሳ ወፉ በመንጋ ስለሚንቀሳቀስና ቁጥሩ በርካታ በመሆኑ በባህላዊ መንገድ የሚያደርጉትን መከላከል አዳጋች እንዳደረገባቸው አስታውቀዋል።
በዚህም በማሳቸው ላይ ጉዳት እያደረሰ በመሆኑ የምርት ቅናሽ  ያደርሳል የሚል ስጋት አንዳደረባቸው አመልክተዋል፡፡
መንግስት ለጉዳዩ ትኩረት በመስጠት የወፍ መንጋዉን ሊያጠፋልን ይገባልም ሲሉም ጠይቀዋል።
ሌላው አርሶ አደር ወርቁ ሞላ በበኩላቸው በግማሽ ሄክታር መሬት ላይ በዘሩት ማሽላ  የግሪስ ወፍ መከሰት መጀመሩ ትልቅ ስጋት እንደፈጠረባቸው ተናግረዋል።
”ለግብርና ባለሙያዎች በማሳወቅ የመከላከል ሥራ ብጀምርም የወፎች ቁጥር በመጨመሩ በሰብሉ ላይ ጉዳት እየደረሰ ነው” ብለዋል።
በግማሽ ሄክታር ማሳ ላይ የዘሩት ማሽላ በግሪስ ወፍ መጠቃቱን የገለፁት ደግሞ በኤፍራታና ግድም ወረዳ የነጌሶ ቀበሌ ነዋሪ አርሶ አደር አወቀ በላቸው ናቸው፡፡
አስተያየት ሰጪው እንዳሉት ማማ ሰርተው በባህላዊ መንገድ ለመካላከል ቢሞክሩም ውጤታማ አልሆኑም።
”ለመሰብሰብ ያቀድነውን ምርት አጥተን ለችግር እንዳንጋለጥ የግሪሳ ወፎች የሚያድሩበት ቦታ ኬሚካል በመርጨት የማጥፋት ስራ መንግስት ሊሰራልን ይገባል” ብለዋል፡፡
በሰሜን ሽዋ ዞን ግብርና መምሪያ የሰብል ልማት ባለሙያ አቶ ገበየሁ ሽፈራ በበኩላቸው በዞኑ ማሽላ አብቃይ በሆኑ ቀወትና አፍራታ ግድም ወረዳዎች የግሪሳ ወፍ መከሰቱን ገልጸዋል፡
በመንጋ ወፉ የደረሰው የጉዳት መጠን በውል ባይታወቅም የግሪስ ወፎች በሁለቱ ወረዳዎች የሚገኝ የማሽላ ሰብልን እያወደሙ መሆኑን ገልጸዋል፡፡
አንድ ወፍ በአማካኝ በቀን ከ30 እስከ 50 ግራም ማሽላ የመብላት አቅም እንዳለዉ የተናገሩት አቶ ገበየሁ ችግሩ በፍጥነት እየተስፋፋ በመሆኑ አርሶ አደሩ ማሳውን በማሰስ በባህላዊ መንገድ የመከላከሉን ሥራ አጠናክሮ እንዲቀጥል መክረዋል፡፡
በሁለቱ ወረዳ የተከሰተውን የወፍ መንጋ ከፌደራል መንግስት ጋር በመነጋገር በሚቀጥለው ሳምንት በአውሮፕላን የኬሚካል ርጭት ለማድረግ አስፈላጊው ዝግጅት መጠናቀቁን አስታውቀዋል።
ለዚህም ይረዳ ዘንድ በሽዋሮቢት ከተማ የአውሮፕላን ማረፊያ መዘጋጀቱን ተናግረዋል።
ወቅቱ ማሽላ የሚያፈራበት በመሆኑ በሚሊዮን የሚቆጠሩ ወፎች በአፋር ክልል በኩል ወደ ዞኑ ይገባሉ ተብሎ ስለሚጠበቅ በባህላዊና ዘመናዊ መንገድ የመከላከሉ ሥራ ተጠናክሮ እንደሚቀጥልም አስታውቀዋል፡፡
በዞኑ 88 ሺህ 700 ሄክታር ማሳ ላይ ከተዘራው የማሽላ ሰብል ከ3 ሚሊዮን 400 ሺህ ኩንታል ምርት ይገኛል ተብሎ እንደሚጠበቅ ታውቋል፡፡
  </TEXT>
</DOC>
<DOC>
 <DOCNO>21</DOCNO>
   <TEXT>
﻿ሰሜን ሸዋ ውስጥ በማሽላ ሰብል ላይ የተከሰተው የግሪሳ ወፍ መከላከል ተቻለ
1285
Share
ደብረ ብርሀን ጥቅምት 20/2011 በአማራ ክልል ሰሜን ሸዋ ዞን ቀወት እና ኤፍራታ ግድም ወረዳዎች  በማሽላ ሰብል ላይ ተከስቶ የነበረ ከሁለት ሚሊዮን 500ሺህ በላይ የግሪሳ ወፍ በማስወገድ መከላከል ተቻለ፡፡
የዞኑ ግብርና መምሪያ እንዳስታወቀው በወረዳዎቹ የለን እና ነጌሶ በተባሉት ቀበሌዎች በለማ የማሽላ ሰብል ከሁለት ሳምንታት በፊት ተከስቶ የነበረውን የግሪሳ ወፉን መከላከል የተቻለው በአውሮፕላን በተካሄደ የኬሚካል ርጭት ነው፡፡
በፌዴራል መንግስት ድጋፍ ከጥቅምት 16/2011ዓ.ም ጀምሮ ለሶስት ቀናት ምሽት ላይ የግሪሳ ወፉ ማደሪያ ውስጥ  በተደረገ የኬሚካል ርጭት ማስወገድ ተችሏል፡፡
ለዚህም 145 ሊትር ኬሚካል ጥቅም ላይ መዋሉን በመምሪያው የሰብል ልማት ባለሙያ አቶ ገበየሁ ሺፈራ ለኢዜአ ገልጸዋል፡፡
” ኬሚካል ከተረጨ በኋላ ለ72 ሰዓታት አርሶ አደሩ እንሰሳትና ልጆችን ወደ አካባቢው እንዳይልክም መጠንቀቅ አለበት” ብለዋል፡፡
ወፉ ሰፋ ያለ ስፍራን ተዘዋውሮ የመብላት አቅም ያለው በመሆኑ አርሶ አደሩ ዘወትር ማሳውን በማሰስ በባህላዊ መንገድ ከመከላከል በተጓዳኝ  ከተከሰተም ለአካባቢው ግብርና ባለሙያ መጠቆም እንዳለበትም ተመልክቷል።
በሌሎች አካባቢዎችም የወፎችን ማደሪያ በማጥናት በኬሚካል ለማጥፋት የዘመቻ ስራው እንደቀጠለ ነው ተብሏል።
በኤፍራታና ግድም ወረዳ የነጌሶ ቀበሌ  አርሶ አደር ክንዴ ሽመልስ በሰጡት አስተያየት  በግማሽ ሄክታር ማሳቸው ላይ የዘሩት ማሽላ በግሪሳ ወፍ እንዳይጠቃባቸው በባህላዊ መንገድና መንግስት በአውሮፕላን ባካሄደው ርጭት መከላከል እንደቻሉ ተናግረዋል።
በግማሽ ሄክታር ማሳ በዘሩት ማሽላ ሰብል ላይ  ተከስቶ የነበረው ግሪሳ ወፍ ሰሞኑን በተካሄደ ርጭት መከላከል በመቻላቸው እፎይታ ማግኘታቸውን የገለጹት ደግሞ በቀወት ወረዳ የየለን ቀበሌ  አርሶ አደር ተፈራ ደስታ ናቸው፡፡
በሰሜን ዞን በማሽላ ሰብል ከለማው 88 ሺህ ሄክታር ማሳ ከ3 ሚሊዮን ኩንታል በላይ ምርት እንደሚጠበቅም ታውቋል።
ባለፈው ዓመትም በአካባቢው 10ሚሊዮን የሚገመት የግሪሳ ወፍ በሰብል ላይ ተከሰቶ በተመሳሳይ መከላከል መቻሉን የዞኑ ግብርና መምሪያ አመላክቷል፡፡
Related Posts:
  </TEXT>
</DOC>
<DOC>
 <DOCNO>22</DOCNO>
   <TEXT>
﻿የግሪሳ ወፍ
በኅዳር ወር 2006 ዓ.ም የግሪሳ ወፍ ከደቡብ ብሔር ብሔረሰቦች Eና ሕዝቦች በኮንሶ
Eና Aማሮ ልዩ ወረዳዎች፤ ከOሮሚያ በዝዋይ ዱግዳ፣ ተለተሌ፣ Aዳሚ ቱሉ Eና ሊበን
Eንዲሁም ከAማራ ክልል በቀወት፣ ኤፍራታ፣ ጂሌ ጥሙጋ፣ ዳዋ ጨፌ Eና ቃሉ
ወረዳዎች የተከሰተ ሲሆን ወፎቹ ወደ Eህል ማሳ ሳይዛመቱ በተካሄደዉ ተገቢ Eና
Aፋጣኝ የኬሚካል ርጭት Eርምጃ በቁጥጥር ሥር ሊዉል Eንደቻለ በግብርና ሚኒስቴር
ከAዝርEት ጥበቃ ክፍል የተገኘዉ መረጃ ይጠቁማል።
የአዕዋፍ ዝርያዎች ማሽላን የሚያጠቁ ቢሆንም አብኛውን ጉዳት የሚያደርሰው ግን ግሪሳ ነው፡፡ የግሪሳ ወፍ በመንጋ
በመንቀሳቀስ ከፍተኛ የምርት ውድመት ያደርሳል፡፡ ግሪሳ በብዛት የሚራባው ግራር በሚበዛበት እና ውሃ በሚተኛበት
አካባቢየስምጥ ሸለቆ አካባቢ ሆኖ ጥቃቱን ግን የሚያደርሰው ብዙ ኪሎ ሜትሮች በመጓዝ ነው፡፡ ወፍ መጠበቅና
ወፍን የሚቋቋሙ ዝርያዎችን መጠቀም የተሻለ የመከላከያ ዘዴ ሲሆን በተጨማሪም ከ1-4 ኪሎ ግራም በሄክታር
ሚቲዮካርብ የተባለ ፀረ-ወፍ መድሃኒት በውሃ በጥብጦ በመራቢያው ቦታ ላይ በመርጨት ለመቆጣጠር ይቻላል፡፡
ነገር ግን ኬሚካል በሚረጭበት ጊዜ ሌሎች ዐፅዋትንና ነፍሳትንም ሊገድል ስሚችል የመጨረሻ አማራጭ ተደርጎ
ቢወሰድ ይመረጣል፡
  </TEXT>
</DOC>
<DOC>
 <DOCNO>23</DOCNO>
   <TEXT>
﻿ባሳለፍነው ነሐሴ ወር የተዛማች ፀረ ሰብል ተባዮች (የበረሐ አንበጣ፣ ተምችና ግሪሳ ወፍ)
ክስተት በየትኛውም የሀገሪቱ አካባቢ አለመኖሩን ከክትትል መረጃዎች ማረጋገጥ ተችሏል፡፡ 
የግሳ ወፎች
በነሐሴ ወር የግሪሳ ወፍ ክስተት በየትኛውም የሀገሪቱ ክፍል ያልነበረ ቢሆንም ባለንበት
መስከረም ወር በመካከለኛ፣ ስምጥ ሸለቆና በምስራቅ የሀገሪቱ አካባቢዎች ክስተቱ ሊኖር
ስለሚችል በየአካባቢው የሚገኙ አርሶ አደሮችና የልማት ሠራተኞች አስፈላጊውን አሰሳ በማድረግ
ወረርሽኙ ከተከሰተ ለሚመለከተው ክፍል በፍጥነት ሪፖርት ማድረግ ይኖርባቸዋል፡፡

  </TEXT>
</DOC>
<DOC>
 <DOCNO>24</DOCNO>
   <TEXT>
﻿‹‹በአማራው ላይ የተሰራው የህዝብ ቆጠራ ስህተት እንዳይደገም ለማድረግ እየተሰራ ነው፡፡›› የክልሉ ገንዘብ እና ኢኮኖሚ ትብብር ቢሮ
ባሕር ዳር፡ የካቲት 26/2011 ዓ.ም(አብመድ) የሕዝብ እና ቤቶች ቆጠራ የአሰልጣኞች ስልጠና በአማራ ክልል የተለያዩ ከተሞች እየተሰጠ ነዉ።
የማዕከላዊ ጎንደር ዞን ሕዝብና ቤቶች ቆጠራ ኮሚሽን ፀሀፊ አቶ ተስፋ ተገኝ እንደተናገሩት በስልጠናው ከሰሜን፣ ከማዕከላዊ፣ ከምዕራብ እና ከደቡብ ጎንደር ዞኖች ሁሉም ወረዳዎች እና ከጎንደር ከተማ አስተዳደር የተውጣጡ የአይሲቲ ባለሙያዎች እየተሳተፉ ነው፡፡
የቆጠራ ማዕከል ይሆናሉ ከተባሉ 11 ጣቢያዎች እና ከተሞች የተመረጡ መምህራን እንዲሁም የግብርና እና የጤና ኤክስቴንሽን ባለሙያዎችም እየተሳተፉ መሆናቸው ታውቋል፡፡ የስልጠናው ዋና ዓላማ የቴክኖሎጂ አጠቃቀማቸውን በማጎልበት የዘንድሮውን የሕዝብና ቤቶች ቆጠራ ከስህተት የጸዳ ለማድረግ መሆኑ ታውቋል፡፡
ቆጠራው በቴክኖሎጂ ታግዞ የሚሰራ በመሆኑ ስልጠናውም ከዚህ ጋር የተያያዘ ነው፡፡
የአማራ ብሔራዊ ክልላዊ መንግስት ገንዘብ እና ኢኮኖሚ ትብብር ቢሮ ምክትል ኃላፊ ዶክተር ፀጋ ጥበቡ እንደተናገሩት በ1987 እና በ1999 ዓ.ም በተደረገው የሕዝብ እና ቤቶች ቆጠራ ብዙ የአማራ ሕዝብ ቁጥር በትክክል ባለመቆጠሩ ክልሉ ከፍተኛ ጉዳት ደርሶበታል። በተለይም የ1999 ዓ.ም ቆጠራ ከፍተኛ የህዝብ ቁጥር ቅነሳ የተደረገበት በመሆኑ ምክንያት ክልሉ ከፌደራል መንግስት ማግኘት የነበረበትን በቢሊዮን የሚቆጠር በጀት አጥቷል ነው ያሉት፡፡ የክልሉ ህዝብ ትክክለኛ አሃዛዊ መረጃም እንዳይታወቅ አድርጎታል።
የቁጥሩ መሳሳት ለፖሊሲ እና ለጥናትና ምርምር የሚገኘውን መረጃም አዛብቶታል። ይህ የሆነው በቆጠራው ወቅት በተሰራ ቸልተኝነት በመሆኑ በቆጠራዉ የሚሳተፉ ባለሙያዎች በጥንቃቄ መስራት እንዳለባቸው ዶክተሩ መክረዋል። 
ችግሩ በዘንድሮው የሕዝብ እና ቤቶች ቆጠራ እንዳይደገም የክልሉ መንግስት ኃላፊነት ወስዶ በሁሉም ዞኖች እና ወረዳዎች የቆጠራ ኮሚሽን አዋቅሮ እየሰራ መሆኑን አስታውቀዋል።
በኃላፊነት የሚሰሩ ቆጣሪ እና ተቆጣጣሪዎች መመልመላቸውም ተገልጧል፡፡ የስልጠናው ታሳታፊዎችም በቂ እውቀት እንደሚያገኙ እምነታቸውን ነግረውናል። ቆጠራውንም ያለምንም ስህተት ለመስራት ዝግጅት ማድረጋቸውን አስታውቀዋል። ስልጠናው ከየካቲት 26 እስከ መጋቢት 8/2011 ዓ.ም ይቆያል፡፡
በአማራ ክልል ባሕር ዳር፣ ደሴ እና ደብረ ብርሃን ከተሞች ላይም በሕዝብና ቤቶች ቆጠራ ለሚሳተፉ የአሰልጣኞች ስልጠና እየተሰጠ መሆኑ ታውቋል፡፡
  </TEXT>
</DOC>
<DOC>
 <DOCNO>25</DOCNO>
   <TEXT>
﻿የህዝብና ቤት ቆጠራው እንዲራዘም የውሳኔ ሃሳብ መቅረቡ ተገቢ አይደለም-የትግራይ ክልላዊ መንግስት
************************************************
(ኢ.ፕ.ድ)
የክልሉ ንግድ፣ ኢንዱስትሪና ከተማ ልማት ቢሮ ኃላፊ ዶክተር አብርሀም ተከስተ በሰጡት መግለጫ እንዳመለከቱት የቆጠራ ስራው በተያዘለት ጊዜ እንዲካሄድ የተለያዩ ዝግጅቶች ሲደረጉ ቆይተዋል።
"የቆጠራ ስራው እንዲራዘም ያጋጠመ የተለየ ችግር የለም" ያሉት ኃላፊው "አስቸኳይ ስብሰባ ተጠርቶ እንዲራዘም የቀረበው የውሳኔ ሀሳብ የመንግስትን የአመራር ግልጽነት ጥያቄ ውስጥ የሚያስገባ ነው" ብለዋል።
ውሳኔው ከህገ-መንግስቱ ድንጋጌዎች ጋር እንደማይጣጣም ገልጸው ችግሮች ቢያጋጥሙ እንኳ ፈጣን መፍትሔ በመስጠት ስራውን ማስቀጠል ይገባ እንደነበር ተናግረዋል።
ኢዜአ እንደዘገበው የኢትዮጵያና የዓለም ህዝብ ቆጠራውን እየጠበቀ ባለበት ሁኔታ መራዘሙ ሀገሪቱ የሚኖራትን አመኔታ ሊያሳጣት እንደሚችል ጠቁመዋል። በክልሉ ለቆጠራው ስኬታማ ዝግጅቶች መደረጋቸውን ተናግረዋል።
የህዝብና ቤት ቆጠራ ኮሚሽን መጋቢት 9 ቀን 2011 ዓ.ም ባካሔደው ስብሰባ በግጭት ምክንያት የተፈናቀሉ ዜጎች ወደ ቀያቸው የመመለሱ ስራ በበቂ ሁኔታ ባለመሰራቱ ቆጠራው እንዲራዘም የውሳኔ ሀሳብ ማቅረቡ ይታወሳል።
  </TEXT>
</DOC>
<DOC>
 <DOCNO>26</DOCNO>
   <TEXT>
﻿የህዝብና ቤት ቆጠራ ኮሚሽን ዛሬ መጋቢት 9 ቀን 2011 ባካሄደው ስብሰባ አራተኛዉን የህዝብና ቤት ቆጠራ ለማካሄድ የተደረገዉን ዝግጅት በመገምገም የዉሳኔ ሃሳቦች ኣሳልፏል::
በዚህም መሠረት:-
• የሕዝብና ቤት ቆጠራው እንዲቀጥል በቴክኒክ ደረጃ በቂ ዝጅግት የተደረገ መሆኑንና ኮሚሽኑና ማእከላዊ እስታትስቲክስ ኤጀንሲ ሰፊ ስራ የሰሩ መሆኑን፤
• የካርታ እና ተያያዥ ስራዎች እየተገባደዱ መሆኑን፤
• ሌሎች ዝግጅቶችም እየተደረጉ መሆኑን ግንዛቤ ወስዶ የቆጠራውን አላማና ግብ በአስተማማኝ ሁኔታ ለማሳካት የሚያስችሉ ተግባራት የተሟሉ ባለመሆናቸው ማለትም በየአካባቢው ለስራው መሳካት በተገቢው ሁኔታ መጠናቀቅ የሚገባቸው ተግባራት ባለመጠናቀቃቸው እና ተጨማሪ ግዜ የሚያስፈልግ በመሆኑ፤
• ምንም አንኳን ለቆጠራ የቀሩን ቀናት ጥቂት ቢሆንም በተለያዩ ገጭቶች ምክንያት የትፈናቀሉ በርካታ ቁጥር ያላቸውን ወገኖች ወደነበሩበት ቀዬ የመመለሱ ስራ በበቂ ሁኔታ ባለመሰራቱ አሁንም በርካታ ዜጎች በጊዜያዊ መጠለያ የሚገኙ በመሆኑ እነዚህ ወገኖች ትርጉም ባለው ደረጃ ወደ ነበሩበት ቦታ እስኪመለሱ ድረስ ተጨማሪ ጊዜ በማስፈለጉ ቆጠራው እንዲራዘም የውሳኔ ሃሳቡን ለተወካዮችና ለፌዴሬሽን ምክር ቤቶች እንዲቀርብ በአብላጫ ድምፅ ወስኗል።
  </TEXT>
</DOC>
<DOC>
 <DOCNO>27</DOCNO>
   <TEXT>
﻿‹‹የሕዝብና ቤት ቆጠራው ከመንግሥት በላይ ለሃይማኖት ተቋማት አስፈላጊ በመሆኑ ከስህተት የጸዳ ቆጠራ እንዲካሄድ እየሠራን ነው፡፡›› የሃይማኖት አባቶች
ባሕር ዳር፡ የካቲት 27/2011 ዓ.ም(አብመድ) ከ12 ዓመታት በኋላ የሚካሄደው የሕዝብ እና ቤቶች ቆጠራ መጋቢት 29 ቀን 2011ዓ.ም ሊጀመር ቀጠሮ ተይዞለታል፡፡ ዓመታትን አስቆጥሮ የመጣውን ይህን የሕዝብ እና ቤቶች ቆጠራ በውጤት እንዲጠናቀቅ የሃይማኖት አባቶች ድርሻቸው ከፍተኛ እንደሆነ የሃይማኖት አባቶች ተናግረዋል፡፡
የአማራ ክልል እስልምና ጉዳዮች ከፍተኛ ምክር ቤት የትምህርትና ዳእዋ ዘርፍ ኃላፊ ሼህ አህመድ ዘይን እንደተናሩት የሕዝብና ቤት ቆጠራ ለሃይማኖትም ሆነ ለዓለማዊው አስተዳደር ጠቃሚ ነው፡፡ ከዚህ በመነሳትም ለምዕመኖቻቸው የነቃ ተሳትፎ እንዲኖራቸው መልዕክት እያስተላለፉ እንደሆነ ተናግረዋል፡፡ ‹‹ሙስሊሙ አለሁ ብሎ መቆጠር አለበት›› የሚል አቋም እንዳላቸውም አስታውቀዋል፡፡ 
ሙስሊሙ መስጂድ ለመገንባት ‹‹መሬት ይሰጠን›› ከማለት ጀምሮ መብቱን እንዲጠይቅ መቆጠሩ ጉልህ አስተዋፅኦ እንዳለው ነው ያስረዱት፡፡ ‹‹ልጅን ማስቆጠር ማስገምገም ነው›› የሚሉ አባባሎችና ከኅብረተሰቡ ልማድ ጋር ሲወርድ ሲዋረድ የመጣ ላለመቆጠር ወይም ላለማስቆጠር የሚደረጉ እንቅስቃሴዎች ተቀባይነት እንደሌላቸውም አስገንዝበዋል፡፡ ‹‹ከአላስፈላጊ አምልኮ ጋር የተያያዙ አስተሳሰቦች ናቸው›› ሲሉም ያለማስቆጠር ዝንባሌን አውግዘዋል፡፡ 
‹‹የሃይማኖት አባቶች ስህተት እየተፈፀመ እየተመለከትን በዝምታ የምናልፍ ከሆነ ሀገርን ከመሸጥ አይተናነስም›› ሲሉም በቆጠራው ወቅት ስህተቶችን አይቶ ማለፍ እንዳይኖር አሳስበዋል፡፡ ቆጣሪዎች ‹‹ቆጥረናል›› ቢሉ እንኳ የሃይማኖት አባቶች እውነታነቱን ማረጋገጥ እንደሚጠበቅባቸውም አስገንዝበዋል፡፡ ምዕመኑም በዓይኑ ዓይቶ ማረጋገጥ ይገባዋል፤ ምክንያቱም ለሀገር የሚሠራ እንዳለ ሁሉ ‹የእኔ ይቅደም፤ የኔ ይብለጥ› ሽኩቻዎች ስለሚኖሩ ጥንቃቄ እንዲደረግ አሳስበዋል፡፡
የባሕር ዳር ወንጌላዊ አብያተ ክርስቲያናት ኅብረት ዋና ጸሐፊ መጋቢ ደሳለኝ አባተ ደግሞ ሕዝብና ቤት ቆጠራ መጽሐፍ ቅዱሳዊ መሆኑ አስታውቀዋል፡፡ ‹‹ይህን ምዕመኑም ያውቀዋል፤ ቆጠራ ከተካሄደ መንግሥት በጀት ለመመደብ፣ ለአስተዳደራዊ ክንውኖችና ለሌሎች የሀገር ዕድገቶች ወሳኝ ነው›› ብለዋል፡፡ መጋቢ ደሳለኝ አባተ እንዳሉት በጎ ባሕል እንዳለው ሁሉ ጎጂ ልማድም አለ፤ በተለይ አካል ጉዳተኛ የሆኑ ልጆችን የመደበቅ ልማድ መኖሩን ነው ያብራሩት፡፡ ነገር ግን ‹‹የእኛ እምነት ሁሉም ሰብዓዊ የሆነ ፍጡር መቆጠር አለበት የሚል ነው፡፡ ባለመቆጠር እንጎዳ እንደሆነ ነው እንጂ ሌላ አናተርፍም›› ነው ያሉት፡፡
የተለዬ ተጠቃሚ እሆናለሁ በሚል የተሳሳተ አስተሳሰብ የተሳሳተ መረጃ የሚሰጡ ሰዎች ከድርጊታቸው ሊቆጠቡ እንደሚገባና ተጽእኖው ከፍተኛ እንደሚሆንም መጋቢ ደሳለኝ ተናግረዋል፡፡ ‹‹መቆጠር መብት ብቻ ሳይሆን ግዴታም ነው፡፡ አልቆጠርም የሚል አስተሳሰብ እንዲቀርም የበኩላችንን እየተወጣን ነው›› ብለዋል፡፡
መጋቢ ደሳለኝ በሰጡን መረጃ መሠረትም ከአማራ ክልል የሃይማኖት ተቋማት ጉባኤ፣ ከጤና ጥበቃ ቢሮና ከመንግሥት ኮምዩኒኬሽን ጉዳዮች ቢሮ ጋር በመሆን ኅብረተሰቡን በኅብረት የማነቃቃት ሥራ እንዲከናወን መግባባት ላይ ተደርሷል፡፡ ሰው ቤቱን እንዳይዘጋ፤ ከቤተሰብ አባላት የሚያውቁ ግለሰቦች በየሰፈሩ ቆጠራ በሚጀመርበት ቀን እንዲገኙ እና በአግባቡ ለሚጠየቁት ነገር ምላሽ እንዲሰጡ ለማድረግ የግንዛቤ ሥራ መጀመሩንም ነግረውናል፡፡ በ1999 ዓ.ም የሕዝብና ቤት ቆጠራ የአማራ ሕዝብ አንሷል በሚል ውዝግብ መነሳቱን ያስታወሱት መጋቢ ኤፍሬም ‹‹አሁንም ስህተቶች እንዳይሰሩ ጥንቃቄ ከሁላችንም ይጠበቃል፡፡ በቴክኖሎጂ ሥርዓት በመታገዝ የሚካሄደው ቆጠራ ተቆጣሪው ትክክለኛውን መረጃ እስከሰጠ ድረስ ስጋቶችን ለመቀነስ ይረዳል የሚል እምነት አለኝ›› ሲሉም አስተያዬታቸውን ሰጥተዋል፡፡
ሕዝቡ እንዲቆጠር ማንኛውም ሰው የቤተሰቡን አባላት እንዲያስቆጥር የተላለፈውን መመሪያ መሠረት በማድረግ ወንጌል ሰባኪዎች፣ ካህናትና ሌሎችን በመሰብሰብ ስልጠና ተሰጥቷል ያሉት የክልሉ የሃይማኖት ተቋማት ጉባኤ ሰብሳቢ መልአከ ሰላም ኤፍሬም ሙሉዓለም ናቸው፡፡ ‹‹ቆጠራው መንግሥት ሕዝቡ ምን ያህል ነው የሚለውን አውቆ ምን ያስፈልገዋል፤ ይበጀዋል በሚለው ጉዳይ ላይ ለመሥራት ይጠቅመዋል፡፡ ሕዝብ ማለት የመንግሥት አካል የሆነ ቤተሰብ ነው፡፡ መንግሥትም የሕዝብ ቤተሰብ ነው›› ሲሉ ገልፀውታል፡፡ ሃይማኖት ሲጠየቅ ምዕመኑ ‹ኦርቶዶክስ ተዋሕ,› ብሎ እስከመመለስ ድረስና ለሌሎች ጥያቄዎችም ተገቢ ምላሽ እንዲሰጥ የቅስቀሳ ክንውን እየተገበሩ መሆናቸውን ነው መልአከ ሰላም ኤፍሬም ያስታወቁት፡፡
በአፍሪካ ናይጄሪያ፣ ኢትዮጵያና ግብፅ በሕዝብ ብዛት በቅደም ተከተል የመሪነቱን ስፍራ ይዘው ይገኛሉ፡፡ በአፍሪካ ደረጃ ውጤታማ የሕዝብ እና ቤቶች ቆጠራ በማካሄድ ደቡብ አፍሪካ ተጠቃሽ ነች፡፡
  </TEXT>
</DOC>
<DOC>
 <DOCNO>28</DOCNO>
   <TEXT>
﻿ቆጠራው ህልውናን የሚፈታተን በመሆኑ በቀጣዩ የሕዝብና ቤቶች ቆጠራ ጥንቃቄ ማድረግ እንደሚገባ አብን አሳሰበ።
የአማራ ብሄራዊ ንቅናቄ(አብን) በደብረታቦር ከተማ ከአባላቱና ከደጋፊዎቹ ጋር ተወያይቷል።
ወቅታዊ ጉዳዮችንና የሕዝብና ቤቶች ቆጠራን አስመልክቶ ነው ውይይቱን ያዘጋጀው። ለውይይት መነሻም ጥናታዊ ፅሁፍ ቀርቧል።
በፅሁፉም የአንድን ሃገር የሕዝብ ቁጥር ያላገናዘበ ምንም ዓይነት ልማት እንደማይሰራ ተብራርቷል። የሥራ አጥ ቁጥርን፣ የኑሮ ሁኔታን፣ የህብረተሠቡን የፍልሰት ሁኔታ፣ የግብር ከፋይ ቁጥርን እና ሌሎችንም መሠረታዊ መረጃዎች ለማግኘት ቆጠራው ትልቅ ፋይዳ እንዳለውም ተመላክቷል።
የሕዝብን መሠረታዊ ፍላጎት ለሟላት እና ፖሊስ ለመቅረፅ የህዝብ ቆጠራ ማድረግ ወሳኝ መሆኑም በውይይቱ ተብራርቷል።
ከአሁን በፊት በተደረጉ የህዝብና ቤቶች ቆጠራዎች በአማራው ላይ የተሠሩ ስህተቶች ህዝብን ዋጋ ማስከፈላቸውና ጥቅሙንም ማሳጣታቸው ታውቆ በቀጣዩ ቆጠራ ጥንቃቄ ማድረግ እንደሚገባም ነው አብን ያሳሰበው።
ቆጠራው የመኖር እና ያለመኖር ህልውናን የሚፈታተን በመሆኑ ሁሉም ህዝብ በጥንቃቄ ሊከታተለው እንደሚገባም ንቅናቄው አሳስቧል።
የደቡብ ጎንደር ዞን የአማራ ብሄራዊ ንቅናቄ (አብን) የምክር ቤት አባል አቶ ከፍያለው ጎላ ወጣቶች በተረጋጋ መልኩ ማህበረሠቡን በማነቃቃት ለቆጠራው ስኬትና ለአካባቢያቸው ፀጥታ እንዲሰሩ ጠይቀዋል።
በሌላ በኩል በምዕራብና በማዕከላዊ ጎንደር ዞኖች በነበረው የፀጥታ ችግር ለተፈናቀሉ ወገኖች የአብን አባላት ከደመወዛቸው 10 በመቶውን ድጋፍ ማድረጋቸውንም አስታውቀዋል።
የደንቢያ ወረዳ የአብን ጽህፈት ቤትም ለተፈናቀሉ ወገኖች ከ2መቶ ሺህ ብር በላይ እርዳታ መስጠቱ ታውቋል። ለተጎጅዎች ድጋፉን አጠናክሮ እንደሚቀጥልም አብን አስታውቋል።
  </TEXT>
</DOC>
<DOC>
 <DOCNO>29</DOCNO>
   <TEXT>
﻿እኛ አማራዎች የህዝብና ቤት ቆጠራው እንዲራዘም የምንፈልግበት ምክንያቶች፦
1.የፖለቲካ መተማመን ስለሌለ
2.በሀገሪቱ አብዛኛው አካባቢ የፀጥታ ስጋት ስላለ (ለቆጣሪዎች)
3.ዜጎች ራሳቸውን በማንነታቸው ቢገልፁ (ብሄራቸውን Identify ቢያደርጉ) የጥቃት ሰለባ ሊሆኑ ስለሚችሉ (በነገራችን ላይ አሜሪካም በትራምፕ አስተዳደር ጥቃት ይደርስብናል ያሉ ጥቁሮች ቅሬታ ስላቀረቡ ህዝብና ቤት ቆጠራው እያወዛገበ ነው)
4.የህዝብና ቤት ቆጠራ ለማከናወን ብቁ እና ተዓማኒ ተቋም፣ ባለሙያና ቴክኖሎች ባለመኖሩ
5.የህዝብና ቤት ቆጠራው በባለሙያ ሳይሆን በካቢኔ ስር በመሆኑ
6.የከዚህ በፊቱ ቆጠራ በተለይ በፓርላማ ጭምር ውዝግብ ያለበት የ 2007 ቆጠራ ውድቅ መደረግ ስላለበት
7.ለህዝብና ቤት ቆጠራ ውጤት ቅሬታ ቢነሳ ማስተናገድ የሚችል የህግ ማዕቀፍና ተቋም ባለመኖሩ
8.ከቆጠራው በፊት የ2007ቱን የተሳሳተ መረጄ መነሻ በማረግ የተሰራው ፕሮጀክሽን/ትንበያ ውድቅ መደረግ ስላለበት
9.ዜጎች ራሳቸውን እንዲገልፁ የተዘረዘሩ መስፈርቶች አንዳንዶቹ የጠሩ እና ከቀናነት የተዘረዘሩ ባለመሆናቸው እና ቅድሚያ መሻሻል ያለባቸው በመሆኑ (ለምሳሌ ድብልቅ ማንነት፣ ብሄር የለኝም፣ወዘተ)
10.የህዝብና ቤት ቆጠራ ባለሙያዎች በክልሎች ስለሚካሄድ ቆጣሪዎችና በአንዳንድ ክልሎች የሚኖሩ ዜጎች በቋንቋ ካለመግባባትም በላይ ቆጣሪዎች ተዓማኒ ሊሆኑ ስለማይችሉ ሌላ ስልት መፈለግ ስለሚገባ
11.ቆጠራውን በዚህ በአጣብቂኝ ወቅት ማካሄድ ግዴታ ስላልሆነ እና መነሻውም ከጤነኝነት የመነጨ ስላልሆነ
12.በኢትዮጵያ ፖለቲካ የበለጠ የግጭት ምንጭ ሊሆን ስለሚችል
13.በተለይ በአማራ ክልል ከህዝብና ቤት ቆጠራና ከክትባት ጋር ተያይዞ ከዚህ በፊት የተሰሩ ግልፅ ሸፍጦችና በደሎች ስለነበሩ ህዝቡ ቂም ስለያዘ ቆጣሪዎች ላይ ርምጃ ሊወስድ ስለሚችል
በእነዚህና ተያያዥ ምክንያቶች የህዝብና ቤት ቆጠራውን ማካሄድ ተገቢ አይደለም።ይህ ሆኖ እያለ ህዝብና ቤት ቆጠራው ቢካሄድ በአማራ ህዝብ ዘንድ ተቀባይነት አይኖረዉም።
ለአማራ ህዝብ እንታገላለን፣እንቆረቆራለን የሚል ማንኛውም አካል ይህ የህዝብና ቤት ቆጣራ ቆጠራ እንዲራዘም እንዲጠይቅ፣ እንዲሁም እምቢ ብለው ቆጠራ ካካሄዱ ደግሞ ውጤቱ ተቀባይነት እንደሌለው ቀድሞ አቋም እንዲይዝ እንመክራለን።
  </TEXT>
</DOC>
<DOC>
 <DOCNO>30</DOCNO>
   <TEXT>
﻿‹‹ያጣነውን ታማኝነት በአራተኛው የሕዝብ እና ቤት ቆጣራ መመለስ አለብን፡፡›› ምክትል ጠቅላይ ሚኒስትር ደመቀ መኮነን
ባሕር ዳር፡ መጋቢት 02/2011ዓ.ም (አብመድ) በአራተኛው የሕዝብ እና ቤት ቆጠራ ከዚህ በፊት በአማራ ክልል ሕዝብ የተሰሩት ስህተቶች እንዳይደገሙ ሁሉም የክልሉ ሕዝብ በጥንቃቄ መሥራት እንዳለበት የኢፌዴሪ ምክትል ጠቅላይ ሚኒስተር ደመቀ መኮንን ተናገሩ፡፡
መጋቢት 29 ቀን 2011ዓ.ም ለሚደረገው የሕዝብ እና ቤት ቆጠራ እስካሁን ክልሉ የሄደበት ደረጃ እና ያጋጠሙ ችግሮችን በተመለከተ የክልሉ ከፍተኛ አመራሮች ተወያይተዋል፡፡
በ4ኛው የሕዝብ እና የቤቶች ቆጠራ በአማራ ክልል ሕዝብ እና ቤቶች ቆጠራ ኮሚሽን ጽሕፈት ቤት ኃላፊ አቶ አማረ ዳኘው እስካሁን ያሉትን ሂደቶች ለከፍተኛ አመራሮች ሪፖርት አቅርበዋል፡፡
በሪፖርታቸውም ቆጣራውን ለማስኬድ የሚያስችሉ ሥራዎችን በተደራጀ መልኩ እየተሠሩ መሆኑን ገልጸዋል፡፡ ይሁን እንጅ በማዕከላዊ ጎንደር ላይ አርማጭሆ፣ ጭልጋ ቁጥር1 እና አይከል ከተማ ቆጠራውን ለማስኬድ ስጋቶች እንዳሉ በሪፖርቱ አመላክተዋል፡፡
የአደርጃጀት ለውጥ ያደረጉ ቦታዎች መኖር፣ ‹ሥራ የሌላቸው ወጣቶች እያሉ ለምን የመንግሥት ሠራተኞች ይቆጥራሉ?› የሚሉ ጥያቄዎች መነሳት፣ አንዳንድ አካባቢዎች ነፍሰ-ጡሮችን ለቆጠራ መመልመል፣ ተፈናቃዮች አካበቢ የተደረጀ መረጃ አለመያዝ እና በአይ ሲ ቲ ክህሎት የሌላቸውን ባለሙያዎች መመልመል ችግሮች መሆናቸውን አቶ አማረ ለክልሉ አመራሮች አስረድተዋል፡፡
ለተነሱት ጥያቄዎች ማብራሪያ የሰጡት ምክትል ጠቅላይ ሚኒስትር አቶ ደመቀ መኮንን ‹‹በሥስተኛው የሕዝብ እና ቤት ቆጠራ ያጣነውን ታማኝነት በአራተኛው የሕዝብ እና ቤት ቆጣራ መመለስ አለብን›› ነው ያሉት፡፡
ቆጠራው ቅድመ ቆጠራ፣ ቆጠራ እና ድኅር ቆጠራ ያለው በመሆኑ በቅድመ ቆጠራ ቆጣሪ እና ተቆጣጣሪ በቂ ዝግጅት አድርገው ታሪክ የማይዘነጋውን ሥራ መሥራት እንዳለባቸውም አቶ ደመቀ አሳስበዋል፡፡
‹‹በተለያዩ ምክንያቶች የተፈናቀሉ ወገኖችም ወደ ቦታቸው እስኪመለሱ በአሉበት ሆነው ይቆጠራሉ›› ነው ያሉት አቶ ደመቀ፡፡ የክልሉ የዞን እና የወረዳ አመራሮች ክልሉ የሚያገኘውን ጥቅም እንዳያጣ ደግሞ ችግሮችን በየጊዜው በመወያየት መፍታት እንዳለባቸው ምክትል ጠቅላይ ሚኒስትሩ የሥራ መመሪያ ስጥተዋል፡፡
  </TEXT>
</DOC>
<DOC>
 <DOCNO>31</DOCNO>
   <TEXT>
﻿በመጋቢት ወር መጨረሻ 4ኛውን ዙር የህዝብና ቤት ቆጠራን ለማካሄድ ዝግጅቶች እየተደረገ መሆኑን፣ ቆጠራውን የሚያካሂደው ማእከላዊ ስታትስቲክስ ኤጀንሲ አስታውቋል። 
የዚህ ቆጠራ ሂደት ዋነኛው ፈተና ብሄርን ከማስመዝገብ ጋር የተያያዘ ነው። በቆጠራ ቅጹ ላይ ዜጎች ማንነታቸውን እንዲገልጹ የሚገደዱት በብሄራቸው እንጅ በዜግነታቸው ወይም በኢትዮጵያዊነታቸው አለመሆኑን የአማራ ክልል የኮሚኒኬሽን ጉዳዮች ዋና ዳይሬክተር አቶ አሰማሃኝ አስረስ ይናገራሉ።
በቅጹ ላይ ኢትዮጵያዊነት እንደ አንድ መስፈርት አለመቀመጡ፣ ማንኛውም ዜጋ የፈለገለውን የማንነት መገለጫ እንዲጠቀም የሚያስችለውን በህገ መንግስትና እና በተለያዩ አለማቀፍ የሰብአዊ መብት ድንጋጌዎች የተቀመጠለትን መብት የሚጥስ ነው። “አንድ ሰው በብሄር ማንነቴ አልመዘገብም፣ መገለጫዬ ኢትዮጵያዊ ነው” ካለ፣ “የለም፣ ብሄርህን እንጅ ኢትዮጵያዊ ማንነትህ አንቀበልም” ማለት “ለአንተ እኔ አውቅልሃለሁ” እንደማለት የሚቆጠር ትልቅ የመብት ጥሰትን የሚያስከትል አካሄድ ነው። ማንም ሰው ማንነቱን በመፈለገው መንገድ ሊገልጽ ሲገባው፣ የግድ በብሄር ቋት ካልተመዘገብክ ተብሎ ከተገደደ፣ ራሱን የመገልጽ ነጻነቱን እንደተገፈፈ የሚቆጠር ነው። 
አንድ ሰው “በኢትዮጵያዊነቴ እንጅ በብሄሬ አልመዘገብም” ቢል፣ ያ ሰው ይመዘገባል ወይስ ሳይመዘገብ ይቀራል? የሚለውም ሌላ ጥያቄ ነው…
ከዚህ ቀደም የነበሩ አሰራሮች እንደሚያሳዩት ራሳቸውን ኢትዮጵያዊ ብለው የሚገልጹ ሰዎች፣ የአባታቸውን ስም እንዲናገሩ ከተጠየቁ በሁዋላ፣ መታወቂያቸው ወይም ሌሎች ማህደሮቻቸው ላይ ያባታቸውን ብሄር እንዲጻፍ ሲደረግ እንደነበር አይተናል። ወንድአፍራሽ ወርዶፋ የተባለ ሰው በኢትዮጵያዊነት መዘግቡኝ ቢል፣ ወርዶፋ ኦሮምኛ ስለሆነ፣ አንተ ኦሮሞ ነህ ተብሎ ይመዘባል እንጅ ኢትዮጵያዊነቱ አይመዘገብለትም ነበር። ይህ አሰራር የእናትነትን መብት የሚጥስ አደሎአዊ አሰራር ነው። አንድ ሰው የእናትና አባት ውህድ ሆኖ እያለ ማንነት ብዙውን ጊዜ የሚዛመደው ከአባት ጋር ነው… አንድ ሰው በእናቱ አማራ በአባቱ ኦሮሞ ቢሆን የአባቱን ብሄር ከእናቱ ብሄር የሚያስቀድምበት ምንም አይነት ሳይንሳዊ ምክንያት የለም። በብዙ መስፈርቶች ከታዬ፣ የእናት ማንነት ከአባት ማንነት የተሻለ የሰዎች መገለጫ ሊሆን ይችላል እንጅ ከአባት ማንነት የሚያንስበት ነገር የለም…
የብሄር ማንነት በደም ከተቆጠረ ከየት ነው የሚጀምረው፣ ከአያቱ ፣ ከቅድመ አያቱ ወይስ ከዚያ በፊት ካለው ትውልድ? ይህን የሚወስነውስ ማን ነው? የሰውየውን ብሄር ለመወሰንስ ምን ስልጣን አለው? የሚሉትም ጥያቄዎች ሌላ ውዝግብ የሚፈጥሩ ናቸው?
ሌላው መነሳት ያለበት ከተለያዩ ብሄሮች የተወለደ ሰው “ በተቀመጠው መስፈረት መሰረት” ራሱን ከተለያዩ ብሄሮች እንደተወለደ አድርጎ ቅጹ ላይ ቢሞላ፣ እንዲህ ብለው ለሞሉት ሰዎች የፓርላማ ወንበር ውክልና ያገኛሉ? ኢኮኖሚያዊ መብቶቻቸው ይረጋጡላቸዋል…?
  </TEXT>
</DOC>
<DOC>
 <DOCNO>32</DOCNO>
   <TEXT>
﻿የህዝብና ቤቶች ቆጠራውን ማስተላለፍ ለስኬታማ ውጤት የተሻለ አማራጭ ነው! (አበራ ውሂብ (ዶ/ር)
እንደ አውሮጳ አቆጣጠር በ 1984 በተደረገው የኢትዮጵያ ህዝብና ቤቶች ቆጠራ ላይ የማከላዊ እስታቲስቲክስ ጽ/ቤት ሰራተኛ ሆኜ ገና ከኮሌጅ በወጣሁ በሁለት አመት የተሳተፍኩበትና ለሃገሪቱም የመጀመሪያው ስለነበር በብዛት ትዝ የሚለኝና የማረሳው ግዜ ነበር። ወቅቱ የደርግ ጊዜ ነበርና በሲዳሞ ክፍለ ሃገር በያቤሎ አውራጃ የቴክኒክ ሃላፊ ሆኜ ለሶስት ወራት ያህል በመስክ ላይ ስለነበርኩ በመሬት ላይ የነበረውን ሁኔታ በደንብ አስታውሳለሁ። በዚያን አስርተ አመታት (1975 -1984) 95 በመቶ የሚሆነው የአለም ህዝብ የተቆጠረበት ጊዜ መሆኑን አንድ በተባበሩት መንግስታት የእስታቲስቲክስ ኮሚሽን በወቅቱ የወጣ ሪፖርት ያመላክታል። ያም ሆኖ ግን ኢትዮጵያ ውስጥ በትግራይ፣ በኤርትራ እና በኦጋዴን የገጠር አካካቢ በወቅቱ በነበረው የበጸጥታ ችግር ቆጠራው አለመካሄዱ የሚታወቅ ሃቅ ነበር።. ያኔም እንዳሁኑ ቆጠራውን በበላይነት እንዲመራ በአዋጅ የቆጠራ ኮሚሽን ተቋቁሞ ነበር። አለመታደል ሆኖ ግን እኔ እስከማውቀው ድረስ የህዝብና የቤቶች ቆጠራን በበላይነት የሚመራው የማከላዊ እስታቲስቲክስ ኤጀንሲ ከመንግስት ተጽእኖ እና ከፖለቲካ ነጻ ሆኖ ስራውን በትክክል የሰራበትን ጊዜ ግን ትዝ ኣይለኝም። እኔ የመስሪያ ቤቱ አባል በነበርኩበት የደርግ ዘመነ መንግስት እንኳ የአወቃቀር ተጽእኖ በአጀንሲው ላይ እንደነበረ ቢታወቅም ተጽእኖው ግን ከህዝብ ቆጠራው ይልቅ በሌላው የአጀንሲው መደበኛ የስታቲስቲክስ ስራ ላይ ነበር። በግብርና እና በሌሎች የምርት ውጤት ጥናቶች ላይ ጫና ነበር ማለት ይቻላል መረጃዎች በሙያው እውቅት የሌላቸው የበላይ ባለስልጣናት ካላጸደቁት ለተጠቃሚዎች አይለቀቅም ነበር። አሁን ሚን ያህል እንደሆን ባላውቅም ያን ጊዜ መንግስት ያልተስማማባቸው የጥናት ውጤቶች ይፋ አይሆኑም ነበር። ያም ሆኖ ግን ለደርግ የህዝቡን ብዛት ማወቅ ያለው ፋይዳ አሁን ከሚኖረው በጣም ይለያል፤ ክፍልሃገራት የህዝብ ብዛት ፉክክር ስላልነበራቸው ወይም የህዝብ ቁጥር መብዛት ለክፍለሃገራት የሚያስገኘው ልዩ የፖለቲካ ጥቅም ስላልነበረ በአቆጣጠሩ ላይ ብዙም የከፋ ጫና አልታየም። የህዝቡን ቁጥር ማወቁ ግፋ ቢል አስፈላጊ የምግብና ሌሎች ፍጆታዎችን ለመገመት ካልሆነ፣ ወይም ደግሞ የኢትዮጵያ ህዝብ የአለም ህዝብ አካል ስለነበር የተባበሩት መንግስታት ድርጅት በሚያደርገው ትጽእኖ ካልሆነ በስተቀር ሌላ የፖለቲካ ፋይዳው ይህን ያህል አልነበረም ማለት ይቻላል። ብቻ ያኔ የነበረው የፖለቲካ ድባብ አሁን ካለው ፍጹም የተለየ ነበር ብሎ ለመገመት የተለየ አዋቂ ሰው መሆን አያስፈልግም እንደኔ አይነቱም ሰው ይህንን በቀላሉ መገንዘብ ይችላል ብዬ አስባለሁ። ታዲያ የፖለቲካው ሁኔታና የጸጥታ ሁኔታ ለቆጥራ ፍጹም ነው በማይባልበት ጊዜ፤ እንዲያውም የሃገሪቱ አለመረጋጋት ከፖለቲካው ጋር ቁርኝቱ ከፍ ባለበት ሁኔታና ጽንፈኝነት በነገሰበት በዚህ በአሁኑ ሰአት ቆጠራውን እንዴት በትክክል ማስኬድ ይቻላል?
ትክክለኛ የህዝብ ቆጠራ ማለት ህዝቡን ባለበት ቦታ በተወሰነ የጊዜ ሰሌዳ ውስጥ በትክክል መቁጠር ማለት ሲሆን ይህንን ለማካሄድ የማአከላዊ እስታቲስቲክስ ኤጀንሲ ሶስት ዋና ዋና ነገሮችን ማድረግ መቻል ያለበት ይመስለኛል። ይህም ቆጠራውን በመመሪያው መሰረት የሚመዘግብ ሰራተኛ ማዘጋጀት፤ በተባለው የጊዜ ሰሌዳ የሚቆጠረው ህዝብጋ ደርሶ ምዝገባውን ማካሄድ፤ እና ከዚያም መረጃውን ሰብስቦ እና አጠናቅሮ የቆጠራውን ውጤት ለህዝብ ማሳወቅ ናቸው። ታዲአ እነዚህን ለማድረግ ከፖለቲካ ጫና ውጪ የሆነ የቆጠራ ሰራተኛ በየቆጠራው አካባቢ ለማግኘትና በተባለው ሰአት ህዝቡጋ ደርሶ ቆጠራውን ለማካሄድ የየአካባቢው ሁኔታ አመቺ መሆን እንዳለበት ግልፅ ነው። እንደእውነቱ ከሆነ በየደረጃው ያሉ የመንግስት ተቋማት ከላይ የጠቀስኳችውን የኤጀንሲው ማድረግ ያለበትን ነገሮችን ለማሳካት ከመርዳትና ከመተባበር ውጭ ሌላ ተጽእኖ መፍጠር የለባቸውም። ሌላው የቆጠራ ጉዳይ መተው ያለበት ለቆጣሪው መ/ቤት ብቻ ነው። የማአከላዊ እስታቲስቲክስ ኤጀንሲ በቆጠራው ጉዳይ ላይ ፍጹም ነጻ መሆን ይገባዋል። ያለበለዚያ የቆጠራው ውጤት በተወሳሰበው የሃገሪቱ ሁኔታ ላይ አንድ ተጨማሪ እራስ ምታት እንዳይሆን እሰጋለሁ። ለሃገራችን ፖለቲከኞች አይታያቸው ይሆናል እንጂ የማአከላዊ እስታቲስቲክስ ኤጀንሲ እንደምርጫ ኮሚሽንና እንድ ፍርድ ቤቶች ፍጹም ከፖለቲካ ነጻ የሆነ ተቋም መሆን አለበት። በተጨማሪ የተቋሙ ቀዳሚ ስራ ደግሞ የሃገሪቱን መረጃዎች በሚገባና ሳይንሳዊ ዘዴን በተከተለ ሁኔታ ሰብስቦ ያለምንም አድሎና ተጽእኖ መረጃ ስጪዊችን ባላጋለጠ ሁኔታ ለተገልጋዮች ወይም ለተጠቃሚዎች ማቅረብ መሆን አለበት። የህዝብ ቆጠራው አካሄድና ውጤትም ከዚህ የተለየ ሊሆን አይገባውም። ታዲያ አሁን ያለንበት ሁኔታ ለምርጫ አመቺ ካልሆነ እንዴት ለቆጠራ
አመቺ ይሆናል ተብሎ ተገመተ? በርግጥ ትክክለኛ የህዝብ ቆጠራ ከምርጫው በፊት መሆን ቢገባውም የምርጫውን ያህል ጸጥታና መረጋጋት ስልሚፈልግ እንዴት ያንን መንግስት ማየት እንዳልቻለ ለኔ ግልጽ አይደለም። በመሬት ላይ ያለው ጉዳይ የዛሬ 35 አመት እኔ ከነበርኩበት ጊዜ የተለየ ቢሆንም ዋናው ቆጥራ የሚደረገው በታችኛው የመንግስት መዋቅር ማለትም በቀበሌ ወይም በገበሬ ማህበር መሆኑ በአሁኑ ቆጠራ የሚቀየር ጉዳይ አይመስለኝም።
ከበጀትና ሌሎች ክልላዊ ድልድሎች ውጭ ትክክለኛውን የኢትዮጵያ ህዝብ ቁጥር ማወቅ ብዙ አዎንታዊ ፋይዳዎች ሊኖሩት እንደሚችሉ መገመት አያዳግትም። መንግስት ወቅታዊ የኢኮኖሚና የማህበራዊ ፕላን ለማዘጋጀት የህዝቡን ቁጥር በብሄራዊና በክልል ደረጃ ብሎም ወረድ ባሉ የአስተዳደር ደረጃዎች ማወቅ ቢችል ጠቃሚነቱ አያጠያይቅም። እንዲሁም የኢትዮጵያ ህዝብ የአለም ህዝብ አካል እንደመሆኑ ሁሉ ቆጠራው የአለም ህዝብን በትክክል ለመቁጠር አንድ እርምጃ ተደርጎ ሊገመት ይችላል። ለኤጀንሲው ደግሞ ወደፊት ሌላ የህዝብ ቆጠራ እስከሚካሄድ ድረስ አመታዊ የህዝብን ግምታዊ ቁጥር ለመተንበይ (population projection) እና ለሌሎች የኤጀንሲው ቀጣይ ጥናቶች ናሙናዊ ማእቀፍ (sampling frame) ለማዘጋጀት ዋናው ቁልፍ ነው ቢባል ማጋነን አይሆንም። እኔ እስከማውቀው ድረስ አመታዊ የግብርና ናሙናዊ ጥናቶችም ሆኑ ሌሎች የእኮኖሚ ጥናቶች ለሚቀጥሉት በርካታ አመታት መሰረታቸው የሚሆነው ይኸው ያሁኑ ጠቅላላ የህዝብ ቆጠራ ውጤት ነውና በትክክል የመሰራቱን አስፈላጊነት ላሰምርበት እፈልጋለሁ። የፖለቲካ ምርጫ በትክክል ወይም ባልተጋነነ ሥህተት መካኼድ እንዳለበት ካመንን የሕዝብ ቆጠራን በትክክል ወይም ባልተጋነነ ሥህተት መካኼድ እንዳለበት መቀበል ግድ ይላል፤ የምርጫን ውስብስብነት ከተቀበልን የሕዝብ ቆጠራን የባሰ ውስብስብነት መገንዘብ ይኖርብናል ብዬ አምናለሁ። ምርጫ በምርጫ ጣቢያ ብዙ ታዛቢዎች ባሉበት ባብዛኛው የሚከናወን ሲሆን ከምርጫ ጣቢያ ደረጃ ሳይወርድ ሊጠናቀቃል፣ በጣቢያ ደረጃ ስለሆነም የብዙ ሰው አይንም ሁኔታውን በቅርብ ሊከታተለው ይችላል፤ ያም ሆኖ ግን በየጊዜው የሚከሰተውን የምርጫ ችግር የሚያውቅ ያውቀዋል። ህዝብ ቆጠራ ላይ ግን የቆጠራው ጣቢያ እኔ እስከማውቀው ድረስ የሚሸፈነው በአንድ ቆጣሪ ነው፤ የሚከናወነውም በእያንዳንዱ ነዋሪ ቤት ነው። ተመራጭ ባይሆንም አንዳንድ ቦታዎች ላይ የአካካቢው የጸጥታ ሰዎች የቆጣሪውን ስራ ለማሳካት ሊያጅቡት ይችሉ ይሆናል። ሆኖም በጸጥታ ጠባቂዎች እገዛ ላይ ተመርኩዞ የሚደረግ ቆጠራ ለመረጃ ብክነት ከመጋለጥም ባሻገር ሰዎች በሚሰጡት መረጃ ላይ አሉታዊ ተጽእኖ እንደሚኖረው መገመት ተገቢ ነው። ስለዚህ በባለስልጣናት አጀባ የሚካሄድ ቆጠራ ውጤት ላይ ጥያቄ እንደሚጋብዝ ቢታወቅም ከመደበኛ የመረጃ አሰባሰብ ዘዴ ውጪ በመሆኑም የመረጃ ጥራት ጉድለት ሊኖረው ይችላል። ታዲያ አሁን ባለው ሁኔታ ይኼ ጉዳይ ፍጹም ሆኖ ሊከናወን ይችላል ወይ? በየቤቱ እየዞረ ቆጣሪው የሚያከናውነው ሰራተኛ በቆጠራ መመሪያው መሰረት መስራት ቢፈልግስ ምን ያህል ይሳካለታል? የአካካቢው ሰው እንደመሆኑ መጠን ቆጣሪው ሕሊናውን ነጻ አድርጎ ለመስራትስ አሁን ያለው ሁኔታ ያስችለዋል ወይ? እነዚህ ችግሮች ያሉት በአንዳንድ አልፎ አልፎ በሚገኙ ኪስ አካባቢዎች ቢሆን እንኳን ልዩ የግመታ ዘዴዎችን (inferential method) በመከተል ቆጠራውን ማስተካከል ይቻል ብሎ አማራጭ መፍትሄ ማቅረብ ይቻል ነበር፤ የችግሩ ጀረጃ ግን አልፎ አልፎ በሚገኙ ኪስ አካባቢዎች ላይ ብቻ የተወሰነ አይመስለኝም። ካልተሳሳትኩ በስተቀር በአሁኑ ጊዜ ያለው የሃገሪቱ አጠቃላይ ገጽታ በተሻለ መረጋጋት የመረጋጋት ሁኔታ ላይ መሆን ይገባዋል ብዬ አስባለሁ። ሁኔታው ለቆጠሪዎች የተመቻቸ፣ በየአካባቢው የፖለቲካ ተጽእኖ የማይታይበት፣ የማእከላዊ እስታቲስቲክስ አኤጀንሲም የቆጠራ ተልኮውን ያለ እኔ አውቅልሃለሁ የፖለቲካዊ ጉትጎታ ማጠናቀቅ መቻል አለበት። ይህንን መሚገባ ተግባራዊ ለማድረግ ረዘም ያለ ጊዜ ይፈጃል የሚል ሃሳብ አለኝ። ይህንን ያህል በርካታ ሃብት አፍስሶ በቆጥራውን ዘግይቶም ቢሆን በትክክለኛ ውጤት ማጠናቀቁ ይሻላል እንጂ አሁኑኑ ብዙ ክፍተቶች ባሉበት ሁኔታ እናድርገው ማለቱ ጉዳቱ ያመዝናል ብዬ አምናለሁ። መንግስት ለምርጫው የወደፊት ተአማኒነት ጥረት እንደሚአደርገው ሁሉ ለህዝብ ቆጠራውም የወደፊት ተአማኒነት የሚቻለውን ሁሉ ማድረግ አለበት ብዬ አስባለሁ።
የህዝብ ቆጠራ ውጤት ሁሉንም ፖለቲከኛ ያስደስታል ብሎ ማመን ይችግራል። እንኳን እንደኢትዮጵያ ባለው ታዳጊ ሃገር ይቅርና በአደጉትም ሃገሮችህ የህዝብ ቆጠራ አጨቃጫቂ የፖለቲካ መስመር መፍጠሪያ መንገድ መሆኑን እናያለን። ታድያ በበለጸጉት ሃገሮች ጭቅጭቁ እነማን ይቆጠሩ በሚለው ላይ ሊሆን ይችላል እንጂ በቆጠራው ውጤት ላይ ግን ሲሆን እምብዛም አይስተዋልም።
ምክንያቱም ቆጠራው የሚከናወነው እና የሚመራው ኤጀንሲ የሙያው ክህኖት ባላቸው አዋቂ ኤክስፐርቶች እንጂ በፖለቲካ ተሳትፎአቸው በሚመደቡ የፖለቲከኞች ስላልሆነ የቆጠራው ውጤትም ሆነ የኤጀንሲው ተአማኒ መሆን አከራካሪ አይሆንም። ፖለቲከኞችም በቆጠራ ጉዳይ ባጀት ከመመደብ በላይ ጣልቃ ለመግባት አይደፍሩም። ይህ ግን በኛ ሃገር የህዝብ ቆጠራ ታሪክ ሆኖ ባያውቅም አሁን ሃገሪቱን የሚመራው መንግስት ኤጀንሲውን ከፖለቲካ ነጻ ማድረግ አይፈልግም ብዬ መገመት ፍጹም ይቸግረግናል። በጠቅላይ ሚኒስትሩ የሚመራው የለውጡ ሃይል ሌሎች ሃገሪቱ አይታ የማታውቀውንና ለየዲሞክራሲ መሰረታዊ የሆኑ ቅድመ ሁኔታዎች ሲያመቻች በአይናችን አይተናል። የሃገሪቱን ህዝብ በሚገባ ማወቅ በተለይም ለፌደራላዊ ዲሞክራሲ በጣም አስፈላጊ መሆኑ አያጠያይቅምና መንግስትም የህዝቡን ቁጥር በትክክል ማወቅ ያለውን ጠቀሜታ በሚገባ ተገንዝቦ፣ ቆጠራውን የሚመራው መንግስታዊ ድርጅት ከማንምና ከምንም የፖለቲካ ተጽእኖ ነጻ መሆኑን ከቆጠራው በፊት ማረጋገጥ ዪኖርበታል ብዬ አምናለሁ። ስለዚህም በመጀመሪያ የማእከላዊ እስታቲስቲክስ አኤጀንሲ እራሱን ከፖለቲካ ነጻ በሆነ መንገድና በበቂ ሙያተኞች መገንባቱ ግድ ይሆናል። ኤጀንሲው ከፈለገ ሊረዱ የሚችሉ ባለሙያዎችን ማግኘት የሚቸግረው አይመስለኝም። በአንድ ወቅት ጠቅላይ ሚኒስትር አብይ የተናገሩትን ማስታወስ ይበቃል፤ “ሃገራችንን የተማረ ሰው ድህነት የለባትም” ብለው ነበር። በርግጥም ኤጀንሲውን በዚህ የሙያ መስክ ሊረዱ የሚችሉ በቂ ኤክስተርቶች በአለም ዙሪያ አሉን ብዬ እገምታለሁ። እነዚህን የፖለቲካ አጀንዳ የሌላቸውንና ሃገራቸውን ሊረዱ የሚፈልጉ ሙያተኞች ከሃገር ውስጥም ይሁን ከውጭ ለዚህ ስራ እንዲረዱ ኤጀንሲው ምን ያህል ጥረት እንዳደረገ ባላውቅም ብዙ እንደማይሆን ግን እገምታለሁ። ዋናው ጉዳይ ግን ቆጠራው በሙያተኖች በተሞላ እና በሙያተኛ ብቻ በሚመራ ድርጅት ያለ ምንም መንግስታዊ ተጽእኖ መከናወኑ ስለሆነ ይህ መሟላቱን መንግስት ከቆጠራው በፊት ማረጋገጥ ይኖርበታል።
ቆጠራው በዋናነት መሚካኼድባቸው ወረዳና ቀበሌዎች ያሉ ባለስልጣናት የሕዝብ ቁጥር የአስተዳደር ጫና ፈጣሪ እዳ እና የመልካም አስተዳደር መንገድ የወደፊት አመላካች መረጃ እንጂ የፖለቲካ ትርፍ ማካበቻ ዘዴ አድርገው እንዳያዩት በቂ ግንዛቤ ሊኖራቸው ይገባል። እንደዚህ ያለ የተንጋደደ ግንዛቤ በአሁኑ ወቅት በዞንም ሆነ በክልል ደረጃ አይኖርም ብዬ ለመገመት እቸገራለሁ፤ ስለዚህ የህዝብ ቁጥርን ውጤት በትክክል ማወቅ ያለውን ጠቀሜታ በየደረጃው ላሉ ባለስልጣናት ማስገንዘብ ቅድሚያ ሊሰጠው የሚገባ ጉዳይ ነው ፤ ታዲያ ይህንን በሚገባ ለማከናወን ኤጀንሲው በቂ ጊዜ ሊኖረው ይገባል ብዬ አምናለሁ። የህዝብ ቁጥርን ውጤት መቀየር ወይም ሆን ብሎ ማሳሳት ያለውን አሉታዊ ተጽእኖ ለህዝቡ በተለይም ለወጣቱ መሚገባ ማስተማር ይገባል። አሁን የሚሰራ ስህተት የሚያምጣውን ችግር የሚረከው ያሁኑ ወጣት ነው፤ ይህንን ደግሞ አዲሱ የሃገሪቱ የለውጥ ሃይል በሚገባ እየሰራበት ስለሆነ የኤጀንሲውን ስራም ያቀለዋል ብዬ እገምታለሁ ሆኖም እታች ወጣቱጋ እስከሚደርስ ጊዜ መውሰዱ ግን አይቀሬ ነው።
የግድ አሁኑኑ ይደረግ ብሎ ከማሰብ አላስፈላጊ የጊዜ ገደብ ከመጫን ይልቅ የህዝብ ቆጠራውን የተሳካ ማድረጉ ላይ ቢሰራ ጠቃሚ ይመስለኛል። ያን ያውራ የነበረ ነውና ለቆጠራው መሳካት የተረጋጋና ፀጥታው የተረጋገጠ ሃገራዊ ሁኔታን ማመቻቸት ከሁሉ በላይ ቀዳሚ ጉዳይ መሆን አለበት፤ በተጨማሪ ቆጠራውን አስመልክቶ የህዝቡ ግንዛቤ እንዲያድግ በቂ ትምህርትና ቅስቀሳ ከቆጠራው በፊት መደረግ ይኖርበታል ብዬ አስባለሁ። ቆጠራውን አስመልክቶ ሰፋ ያለ ትምህርት በየአካባቢው ላሉ የክልል፣ የዞን የወረዳ የገበሬ እና የከተማ ቀበሌ ባለስልጣናትና ሊሰጥ ይገባዋል፤ በርግጠኝነት ለመናገር ያብዛኛዎቹ የቆጠራ ግንዛቤ ከፖለቲካ የተያያዘ ነው ቢሎ መናገር ይቻላል፤ ይህ የተሳሳተ ግንዛቤ በበቂ ትምህርትና ስልጠና መቀየር አለበት። በመጨረሻም ቆጠራውን የሚመራው ኤጀንሲ ለቆጠራው መዘጋጀቱ አስፈላጊ ነው። በአደረጃጀቱም ሆኖ በሰው ሃይል ክምችቱ ከፖለቲካ የራቀ መሆን አለበት። መስሪያ ቤቱ እንደ ፍርድ ቤትና እንደ ዩኒቨርሲቲ የፖለቲካ ተጽእኖ የማይደረግበትና በራሱ የሙያው ብቃት ባላቸው ሰራተኞቹ ሃላፊነት ሥራውን በሚገባ መስራት የሚችል መሆን አለበት። አሁን ባለንበት ሁኔታ ግን ኤጀንሲው በዚህ ደረጃ ላይ ነው ብሎ መናገር ይቸግራል። መንግስትም ኤጀንሲውን ከፖለቲካ ነጻ በሆነ አደረጃጀት መስሪያ ቤቱን ማደራጀቱ ላይ በማተኮር የህዝብ ቆጠራውን ለተሻለና ለተረጋጋ ጊዜ ማስተላለፉ ተገቢ ነው። ቆጠራው ቢተላለፍ ለስራው የተመደበውን ሃብት ለሌላ አሁን ሊሰራ ለሚችል ተግባር ማዋል ይቻላል ማለት ነው።
የዚህ ፁሁፍ አቅራቢ በእትዮጵያ በማእከላዊ የእስታቲስቲክስ አጀንሲ ውስጥ ለስድስት ዓመት ተኩል እንደ አውሮጳ አቆጣጠር ከ1982 ጀምሮ የሰራ ሲሆን በአሁኑ ሰዓት አሜሪካ በሚገኝ አንድ ፈደራል መስሪያ ቤት ከፍተኛ የእስታቲስቲክስ ባለሙያ ሆኖ በመስራት ላይ ይገኛል። በተጨማሪ የፁሁፉ ይዘት የፀሓፊውን የግል ሃሳብ እንጂ በምንም መልኩ የሚሰራበትን መስሪያ ቤት በመወከል አለመሆኑ በቅድሚያ እንዲታወቅ ፀሃፊው ያሳስባል።

  </TEXT>
</DOC>
<DOC>
 <DOCNO>33</DOCNO>
   <TEXT>
﻿በዚህ ዓመት በአማራ ክልል የሚከናወነው የሕዝብ እና ቤቶች ቆጠራ የጠፉ ዜጎችን የማፈላለግ ጉዳይ መሆኑ ተገለጸ፡፡
ባለፉት 12 ዓመታት ከ2 ነጥብ 5 እስከ 3 ሚሊዮን የሚደርሱ የአማራ ክልል ነዋሪዎች መጥፋታቸውንና የጠፉት ነዋሪዎች ከአንድ ትልቅ ዞን ሕዝብ ቁጥር በላይ ይሆናሉ እንደሚሆኑ የአማራ ክልል ፕላን ኮሚሽን ባለሙያ ተናገሩ፡፡
ባሕር ዳር፡ የካቲት 26/2011 ዓ.ም(አብመድ) ኢትዮጵያ ከአሁን በፊት ለሦስት ጊዜ የሕዝብ እና ቤት ቆጠራ ሥራዎችን አካሂዳለች፡፡ ከአከናወነቻቸው የሕዝብና ቤት ቆጠራዎች በ1976 ዓ.ም እና በ1987 ዓ.ም የተደረጉት ሁለት ቆጠራዎች እስከ ችግራቸውም ቢሆን ዓለማቀፋዊ ሕጉን የተከተሉ ነበሩ፡፡
በአማራ ብሔራዊ ክልላዊ መንግሥት ፕላን ኮሚሽን የሥነ-ሕዝብ ጥናት እና መረጃ ባለሙያ አቶ ታደለ አሳቤ ‹‹ኢትዮጵያ ካደረገቻቸው የሕዝብ እና ቤት ቆጠራዎች መካከል የመጀመሪያዎቹ ሁለቱ የተሻሉ ነበሩ›› ብለዋል፡፡ በ1999ዓ.ም የተደረገው የሕዝብ እና ቤት ቆጠራ ‹‹ፖለቲካዊ ይዘት የነበረው፤ ለግላዊ ጥቅም እንጅ ያለውን አጠቃላይ ጠቀሜታ ታሳቢ ያላደረገ ነበር›› ብለውታል፡፡
አቶ ታደለ እንዳሉት በአማራ ክልል በቀበሌዎች እና ወረዳዎች በሚሰጠው የጤና እና የሌሎች ማኅበራዊ አገልግሎቶች ምዝገባ መሠረት ሲታይ ከ2 ነጥብ 5 እስከ 3 ሚሊዮን የሚሆኑ ሰዎች ጠፍተዋል፡፡ የነበረው የሕዝብ እና ቤት ቆጠራም የት እንደገቡ ምላሽ አልሰጠም፡፡ ለመጥፋታቸው ምክንያት የሚሆን በጥናት የተረጋገጠ መረጃም የለም፡፡ አቶ ታደለ በዓለፉት 12 ዓመታት በሚሊዮኖች የሚቆጠሩ ነዋሪዎች ከፖሊሲ እና ከበጀት ውጭ እንደነበሩም አመላክተዋል፤ ‹‹የጠፉት ዜጎችም ከአንድ ትልቅ ዞን ሕዝብ በላይ ይሆናሉ›› ብለዋል፡፡
በ1999 ዓ.ም በተደረገ ቆጠራ መሠረት አማራ ክልል ከሌሎች ክልሎች አንጻር ሲታይ ዝቅተኛ የሆነ የውልደት እና የሕዝብ ቁጥር ዕድገት መጠን እንዲኖረው ተደርጓል ነው ያሉት፡፡ 
በዚህ ዓመት በሚካሄደው 4ኛው የሕዝብ እና ቤት ቆጠራ የሥነ-ሕዝብ ባለሙያዎችን የማዕከላዊ ስታስቲክስ ኤጀንሲ እንዳላካተታቸው የተናገሩት አቶ ታደለ ቆጠራው አሁንም ከአድሎ እና ከፖለቲካ ትርክት ካልወጣ ችግሩ ሊደገም እንደሚችል ስጋታቸውን አስቀምጠዋል፡፡
አቶ ታደለ በዘንድሮው የሕዝብ እና የቤት ቆጠራ ይተገበራል የተባለው ቴክኖሎጂ መልካም የሚባል ቢሆንም ቆጣሪዎቹ ቴክኖሎጂውን በሚገባ ሊያውቁት እንደሚገባም አሳስበዋል፡፡ ኅብረተሰቡም የልጆቹን እና የንብረቱን መቆጠር ዓላማ እና ጥቅም በውል ማወቅ መቻል እንደሚኖርበት አስገንዝበዋ፡፡ 
በአማራ ክልል በየጊዜው የሚከናወነው የአስተዳደር ለውጥ ለቆጠራው መዛባት ምክንያት እንደሆነም መረጃዎች እንደሚጠቁሙ ተናግረዋል፡፡ በየጊዜው የሚፈጠሩት ቀበሌዎች፣ወረዳዎች ወይም ከሌላ ቀበሌ እና ወረዳዎች ላይ የሚቀላቀሉ ወረዳዎች እና ቀበሌዎች ለቆጠራው አስቸጋሪ እንደሚሆኑ ባለሙያው አብራርተዋል፡፡
በአንዳንድ የመንግሥት አካላት እና በፖለቲካ ፓርቲዎች የሚነሳው የቆጠራ ይዘግይ ጥያቄ አግባብነት እንደሌለው ያነሱት አቶ ታደለ ቆጠራው መካሄዱ በተለየ ሁኔታ ለአማራ ክልል ጠቀሜታው የጎላ መሆኑን አስምረውበታል፡፡ ‹‹ቆጠራው መካሄዱም ባለፉት 12 ዓመታት ከበጀት እና ከፖሊሲ ውጭ የነበሩ በሚሊዮኖች የሚቆጠሩ የአማራ ክልል ዜጎች በፖሊሲ እና በበጀት እንዲካተቱ ያደርጋል›› ነው ያሉት፡፡
በ4ኛው የሕዝብ እና የቤቶች ቆጠራ በአማራ ክልል ሕዝብ እና ቤቶች ቆጠራ ኮሚሽን ጽሕፈት ቤት ኃላፊ አቶ አማረ ዳኘው በበኩላቸው ከአሁን በፊት በነበሩት የሕዝብ እና ቤት ቆጠራ ሕዝብ እንዲቀንስ የሆነባቸው ምክንያቶች የቆጣሪዎች ዕውቀት እና ክህሎት ማነስ፣ ቸልተኝነት፣ ማኅበረሰቡ ለማስቆጠር የነበረውው አመለካከት የተዛባ መሆን፣ ቴክኖሎጂዎችን ያለመጠቀም፣ በወቅቱ የነበሩ አመራሮች ትኩረት ማነስ፣ አድሏዊነት መታየት እና የመረጃ አያያዙ እና አተናተኑ ላይ ችግር መፈጠር መሆናቸውን አስረድተዋል፡፡
አቶ አማረ ‹‹የሥነ-ሕዝብ ባለሙያዎች በአስተባባሪነት እንዲሰሩ ተደርጓል፤ በቆጣሪ እና በተቆጣጣሪ ግን መንግሥት ካወጣቸው ዕቅዶች ውጭ ስለሆኑ አይሳተፉም›› ብለዋል፡፡ አቶ አማረ በአለፉት ጊዜያት በተደረጉ የሕዝብ እና ቤቶች ቆጠራ የተፈጸሙ ስህተቶች እንዳይፈጠሩ በየደረጃው የሚገኙ አመራሮች በትኩረት እየሰሩ እንደሆነና ከወትሮው በተለየ መልኩ ዘመናዊ ቴክኖሎጂ ጥቅም ላይ እንደሚውል አስታውቀዋል፡፡
በዚህ ዓመቱ ቆጠራ ቀደም ብሎ ቀበሌዎች እና መንደሮች በዘመናዊ ቴክኖሎጂ መሠረት በመረጃ ስለተያዙ ችግሮች እንደማይኖሩም አስታውቀዋል፡፡ ከአዲሱ ቴክኖሎጂ ጋር በተያያዘም ቆጠራውን ለሚያካሂዱ ሰዎች ለ13 ቀናት የሚቆይ ስልጠና እንደሚሰጥና ቴክኖሎጂውም ከዚህ ቀደም የተስተዋሉትን ችግሮች የሚያስቀር መሆኑን አብራርተዋል፡፡
አቶ አማረ በ1999ዓ.ም የተደረገው የፖለቲካ ጣልቃ ገብነት አሁን ላይ ሊኖር እንደማይችል እና ስር የሰደዱ ስህተቶች እንደማይኖሩ ነው የተናገሩት፡፡ ማኅበረሰቡ አሁንም በአለፉት ዓመታት የተፈጠሩት ስህተቶች እንዳይደገሙ መረጃውን በትክክለኛው መንገድ እንዲያደርስም ጥሪ አስተላልፈዋል፡፡
  </TEXT>
</DOC>
<DOC>
 <DOCNO>34</DOCNO>
   <TEXT>
﻿የህዝብና ቤት ቆጠራ የለም።
☆☆☆☆☆
የህዝብና ቤት ቆጠራ ዉጤት በቀጣይ አመታት በሀገሪቷ ላይ ለሚደረጉ ማንኛውም የኢኮኖሚ፣ ፖለቲካዊና ማህበራዊ ዉሳኔዎች መሰረት ነዉ። የኢትዮጵያ መንግስት መጋቢት 29/2011 ዓ.ም ሊያካሄድ ያሰበዉ የህዝብና ቤት ቆጠራ
ሀ. በአገሪቷ ወቅታዊ የፀጥታ ችግር
ለ. የአማራ ህዝብ የማንነትና የወሰን ጥያቄዎች እልባት ሳያገኙ
ሐ. የአማራ ህዝብ በየአቅጣጫው እየተፈናቀለ ባለበት ሁኔታ
መ. በአዲስአበባ ከተማ አስተዳደርና ዙሪያ የአብይ አህመድ ፓርቲ ኦዴፓ በለማ መገርሳና ታከለ ኡማ አስፈፃሚነት የዲሞግራፊክ ለዉጥ ለማምጣት በመቶ ሺህ የሚቆጠሩ ኦሮሞችን በቦታዉ ማስፈር፣ መታወቂያ ማደልና ነባር ነዋሪዎችን የማፈናቀል እኩይ ተግባር እየተፈጸመ ባለበት ሁኔታ
ሠ. በአማራ ክልል በኦሮሞ ልዩ አስተዳደር የቆጣሪዎች ምልመላ ብሔር ተኮር መሆኑና አማራን ያገለለ በመሆኑ
ረ. ከፍተኛ ቁጥር ያላቸዉ የጌዲኦ ብሔር ተወላጆች ዘርን መሰረት ባደረገ ጥቃት ከኦሮሚያ ክልል ተፈናቅለውና እርዳታ እንዳያገኙ ተከልክለው እጅግ አስከፊ በሆነ ርሀብና ችግር እየረገፋ፣ እየተሰቃዩ ባሉበት ሁኔታ...
የህዝብና ቤት ቆጠራ አይኖርም።
  </TEXT>
</DOC>
<DOC>
 <DOCNO>35</DOCNO>
   <TEXT>
﻿‹‹ሦስት ሚሊዮን የሚጠጋ ሕዝብ ያለ በጀት እየኖረ ነው፡፡ ስለዚህም 4ኛው ዙር የሕዝብ እና ቤት ቆጠራ ለአማራ ሕዝብ ልዩ ጥቅም አለው፡፡›› ፕላን ኮሚሽን
ባሕር ዳር፡ መጋቢት 06/2011ዓ.ም (አብመድ) አራተኛው የሕዝብ እና ቤት ቆጠራ መካሄዱ ለአማራ ክልል ሕዝብ ዘርፈ ብዙ ጠቀሜታ እንዳለው በአማራ ፕላን ኮሚሽን የሥነ ሕዝብ ባለሙያ አቶ ታደለ አሳቤ ተናግረዋል፡፡ አቶ ታደለ እንደሚሉት በሀገራችን በ1976፣ 87 እና 99 ዓመተ ምሕረቶች ለሦስት ጊዜያት ቆጠራዎች ተካሂደዋል፡፡ የመጀመሪያዎቹ ሁለቱ ቆጠራዎች በአንጻራዊነት የጎላ ችግር ያልተስተዋለባቸው ነበሩ፡፡
ይሁንና በ1999 ዓ.ም የተካሄደው ምርጫ የፖለቲካ ጣልቃ ገብነት የተደረገበት እንደነበር ባለሙያው ተናግረዋል፡፡ የተለያዩ ችግሮች እንደተስተዋሉበትም አስታውቀዋል፡፡ በኅብረተሰቡ በኩል መረጃን በአግባቡ ያለመስጠት፣ በቆጣሪዎች ደግሞ ሥነ-ምግባርን የተከተለ ቆጠራ እና መረጃ አያያዝ አለመኖርን በምክንያትነት ጠቅሰዋል፡፡ ‹‹አመራሩ የቅስቀሳ እና የቁጥጥር ሥራውን በተገቢው መንገድ አለመወጣቱ፣ ከቆጠራ በኋላ መረጃውን በመተንተን ሂደቱ ላይም ችግር መኖሩ ተጠቃሽ ጉድለቶች ናቸው›› ብለዋል፡፡
እንደ አቶ ታደለ ገለጻ የአማራ ሕዝብ ቁጥር አስቀድሞ ከተተነበየው በሦስት ሚሊዮን አካባቢ ቅናሽ አሳይቷል፡፡ ይህ ማለት በሦስተኛው ዙር ቆጠራ 20 ሚሊዮን ይደርሳል የተባለው 17 ሚሊዮን አካባቢ ሆኖ መምጣቱን ገልጸዋል፡፡ ይህም ከክልሉ የውልደት መጠን አንጻር ትክክለኛ እንዳልነበረና፣ ፓርላማ ድርስም ጉዳዩ ቀርቦ መወያያ መሆኑን አስታውሰዋል፡፡ 
የሕዝብ እና ቤት ቆጠራ በአንድ ሀገር ፖሊሲ፣ ዕቅድ፣ ፕሮግራም፣ ስትራቴጂ ለመንደፍ እና መሠረተ ልማት ግንባታ ለማካሄድ ጉልህ ድርሻ አለው፡፡ ትክክለኛ መረጃ ዕቅዶችን በአግባቡ ለማውጣት እና ለማስፈጸም እንዲሁም ትክክለኛ በጀት ለመመደብ ያስፈልጋል፡፡
እንደ ባለሙያው የአማራ ክልል ሦስት ሚሊዮን የሚጠጋ ሕዝብ ማለትም የአንድ ዞን ነዋሪ የሚሆን ሕዝብ ለ10 ዓመታት ያክል ያለበጀት እንደኖረ ጠቁመው አራተኛው የሕዝብ እና ቤት ቆጠራ ያለበጀት የኖረው ሕዝብ በበጀቱ እንዲካተት እና የተስተጓሉ የልማት እንቅስቃሴዎች እንዲካሄዱ ያስችላል፡፡ በዚህም ሕዝባችን ተጠቃሚ ይሆናል ነው ያሉት አቶ ታደለ፡፡
‹‹የሕዝብና ቤት ቆጠራው ከተካሄደ በኋላ ቁጥሩ አንሶም ጨምሮም መምጣት የለበትም›› ሲሉ አቶ ታደለ ተናግረዋል፡፡ የኔ ብሔር ወይም ሃይማኖት ቁጥር ይበልጣል በሚል አጋኖ መገመት እና ማስቀመጥ ከሥነ-ምግባርም ሆነ ከሳይንስ አንጻር ተገቢ አለመሆኑን አስረድተዋል፡፡
የአማራ ክልል የውልደት መጠን ከሌሎች ጎረቤት ክልሎች ተቀራራቢ ስለሆነ ‹‹ሰፊ የሕዝብ ቁጥር ልዩነት ይኖራል›› ብለው እንደማያምኑ ባለሙያው ተናግረዋል፡፡ ከዚህ ቀደም ለፖለቲካ ፍጆታ ያልተገቡ ሥራዎች መሠራታቸውንም ተናግረዋል፡፡
በአራተኛው የሕዝብ እና ቤት ቆጠራ የአማራ ክልል ሕዝብ እና ቤት ቆጠራ ኮሚሽን ጽሕፈት ቤት ኃላፊ አቶ አማረ ዳኘው በበኩላቸው ‹‹ቆጠራው ለአማራ ሕዝብ አስፈላጊ መሆኑን ጠቅሰው ከዚህ በፊት የተፈጸሙ ችግሮች ይልቅ ማስተካከያው ላይ ማተኮር ያስፈልጋል›› ብለዋል፡፡
በቀጣዩ ቆጠራ ‹‹የፖለቲካ ጣልቃ ገብነት ይኖራል ተብሎ አይጠበቅም›› ያሉት አቶ አማረ መረጃው ተሰብስቦ የሚተነተነው ፌደራል ላይ ቢሆንም የክልሉ መንግሥት ሙሉ መረጃውን ይዞ እንደሚከታተል ገልጸዋል፡፡
ከዚህ ባሻገር ትክክለኛ እና በቴክኖሎጂ የታገዘ ቆጠራ ለማካሄድ ያስችል ዘንድ ለሚመለከታቸው አካላት ስልጠና እየተሰጠ መሆኑን ገልጸዋል፡፡ ይህም ቆጠራው በአግባቡ እንዲካሄድ በር ይከፍታል ብለዋል፡፡ የቆጠራው ትክክለኛ መረጃ ለራሱ ለመንግሥት ጠቃሚ በመሆኑ ያለፉት ስህተቶች እንደማይደገሙ ያላቸውን እምነት አቶ አማረ ገልጸዋል፡፡
  </TEXT>
</DOC>
<DOC>
 <DOCNO>36</DOCNO>
   <TEXT>
﻿የሕዝብና ቤት ቆጠራው ወቅታዊ ሁኔታ
ሀ) የደቡብ ክልል አሁን ባለው ሁኔታ ለማስቆጠር አቅም የለኝም ብሏል። አስፈላጊ ቁሳቁሶችን ማጓጓዝም ሆነ ቆጣሪዎቹን ማሰልጠን አልቻልኩም ማለቱም ተሰምቷል።
ለ) የሶማሊ ክልል አክቲቪስቶች ሕዝብና ቤት ቆጠራ መካሄድ የለበትም የሚል አቋም ይዘው ሕዝቡን እያስተባበሩ ነው። ባለፈው የተቃውሞ ሰልፍ ማካሄዳቸው ይታወሳል።
ሐ) የሕዝብና ቤት ቆጠራ ኮሚሽን አስቸኳይ ስብሰባ ጠርቷል። ስብሰባው የተጠራበት ዋና ምክኒያት ከትግራይ ክልል በስተቀር በሌሎቹ አካባቢዎች ቆጠራውን በታቀደለት ጊዜ ለማካሄድ አመች ሁኔታ አለመኖሩን በመገንዘብ ነው።
መ) አዴፓ/ብአዴን በመረጃ የተደገፉት የአማራ አክቲቪስቶች እያደረጉ ያሉት ዘመቻ ጫና ውስጥ ከቶታል። በየአካባቢው የተበተኑ በራሪ ወረቀቶች ከፍተኛ ጫና መፍጠራቸው ታውቋል። አብዛኛው የማዕከላዊ ኮሚቴ አባላት ቆጠራው መራዘም አለበት የሚል አቋም ይዘዋል። ይሁን እንጅ አቋማቸውን ቴክኒካል ነገር በማንሳትና ሌሎቹን አሳምኖ በጋራ በማስቆም ላይ ትኩረት አድርገዋል።
ሠ) የግብርና ልማት ሠራተኞች፣ መምህራንና የጤና ኤክስቴንሽን ሠራተኞች የሕዝብና ቤት ቆጠራውን የመወያያ አጀንዳ አድርገውት ሰንብተዋል። ሕዝባችን የሚጎዳ ምንም ዓይነት ነገር አናደርግም እስከዛሬው የደረሰበት በደል ይበቃዋል እያሉ ነው።
ረ) አብን በጠንካራ አቋሙ ገፍቶበታል። የፊታችን ማክሰኞ ጋዜጣዊ መግለጫ እንደሚያወጣ አስታውቋል።
የሕዝብና ቤት ቆጠራ መራዘም አለበት!
  </TEXT>
</DOC>
<DOC>
 <DOCNO>37</DOCNO>
   <TEXT>
﻿4ተኛው ዙር የህዝብ ቤት ቆጠራ:: 
ባሕር ዳር፡ጥር 23/2011 ዓ.ም(አብመድ)
1 የህዝብ ቤት ቆጠራ ትርጉም:: 
የህዝብ ቤት ቆጠራ በተወሰነ ወቅት እና በሀገር አቀፍ ደረጃ ወይም በሀገር ውስጥ በተወሰነ የአስተዳደር ክልል ስለአለው የህዝብ ብዛት እና የስነ- ህዝብ ባህሪያት፣ የማህበራዊ እና ኢኮኖሚያዊ ሁኔታ እንዲሁም በሀገር አቀፍ ወይም በተወሰነ የአስተዳደር ክልል ስለሚገኙ ቤቶች ብዛት ፣ስለ ቤቶች ሁኔታ የሚገልፁ ስታስቲካዊ ሁኔታ መረጃዎችን የመሰብሰብ ፣የማጠናቀር፣የመተንተን፣ትክክለኛነቱንም በመገምገም የትንተና ሪፖርት ማዘጋጀት እና የተገኘውን ውጤት ለተጠቃሚዎች የማሰራጨት ተግባራትን ያጠቃልላል፡፡ የህዝብ እና የቤት ቆጠራ ውጤት ከአነስተኛ የአስተዳደር ክልል ማለትም ከገጠር እና ከተማ ቀበሌ አስተዳደር እሰከ ብሄራዊ ክልል እና በሀገር አቀፍ ደረጃ መረጃዎችን ያስገኛል፡፡
2 የአራተኛው ዙር ቤት ቆጠራ አስፈላጊነት 
በሀገራችን እስካሁን ድረስ ሶስት ጊዜ አገር አቀፍ የህዝብና ቤት ቆጠራዎች የተካሄዱ ሲሆን የመጀመሪያው 1976ዓ.ም እና ሁለተኛው በ1987ዓ.ም ሶስተኛው ደግሞ 1999ዓ.ም ተካሂዷል፡፡ በነዚህ ዓመታት ውስጥ በሀገሪቱ የህዝብ ብዛት እና ስርጭት እንዲሁም ኢኮኖሚያዊ እና ማህበራዊ ሁኔታ ለውጦች ተከስተዋል፡፡ ስለዚህ ከ1999 ዓ.ም የህዝብ እና ቤት ቆጠራ የተገኙትን መረጃዎች ወቅታዊ ለማድረግ፣የተከሰቱትን ለውጦች ለመገምገም ፣አዳዲስ መረጃዎችን በጥራት ለመሰብሰብ እንዲሁም የህዝቡን የወደፊት የስነ ባህሪያት ፣የማህበራዊ እና ኢኮኖሚያዊ ሁኔታ አስተማማኝ እና ወቅታዊ ከሆኑ መረጃዎች በመነሳት ለመተንበይ በመጋቢት 29/2011 ዓ.ም የሚካሄደው ሀገር አቀፍ የህዝብና ቤት ቆጠራ አስፈላጊ ነው፡፡
3 የአራተኛው ዙር የህዝብ እና ቤት ቆጠራ ዓላማ 
የህዝብ ቆጠራው ዋነኛ አላማ ለዕቅድ ዝግጅት፣፤ለፖሊሲ ቀረፃ፣ለአገልግሎት አሰጣጥና የስነ ህዝብ ፖሊሲ አፈፃጸምን ለመገምገም የሚያስችሉ ወቅታዊ እና አስተማማኝ የስነ ህዝብ ማህበራዊ መረጃዎችን በማግኘት የኢትዮጵያውያንን የኑሮ ደረጃ እንዲሻሻል ማድረግ 
4 ከአራተኛው ዙር ህዝብ እና ቤት ቆጠራ የሚገኙ መረጃዎች ያላቸው ጠቀሜታ፡፡
የትምህርት ዘርፉን ጥራት እና ተደራሽነት ለማሻሻል በየጊዜው ለሚዘጋጁ እቅዶች እና ፖሊሲዎች 
የጤና አገልግሎት አሰጣጥ ተደራሽ እና ጥራትን ለማሻሻል ለሚዘጋጁት እቅዶች እና ፖሊሲዎች፡፡
ለዜጎች በቂ የስራ እድል ለመፍጠር የሚያስችል እቅድ ለማዘጋጀት እና ተግባራዊነቱንም ለመከታተል እና ለመገምገም፡፡
የሀገሪቱ ህዝብ ግማሽ ክፍል የሆኑትን ሴቶች በማህበራዊ፣በኢኮኖሚያዊ እና በዲሞክራሲያዊ ስርዓት ግንባታ ውስጥ የሚኖራቸውን ተሳትፎ እና ተጠቃሚነት ለማረጋገጥ ለሚዘጋጁ እቅዶች እና ፖሊሲዎች፡፡
የተለያዩ ተፈጥሮአዊ እና ሰው ሰራሽ አደጋዎች በተለይም የሀገራችን ተጨባጭ ሁኔታ ድርቅ የሚፈጥረውን ተጽዕኖ በዘለቄታዊነት ለማቋቋም የሚያስችል እቅዶዶች እና ፖሊሲዎች ለማዘጋጀት 
የህዝብ እድገት ከተፈጥሮ ሀብት እና ከባቢ ሁኔታ ጋር የተጣጣመ እንዲሆን ለማድረግ ለሚዘጋጁ እቅዶች እና ፖሊሲዎች፡፡
የዜጎች የመሰረተ ልማት ፍላጎት(ንጹህ ውሃ፣መብራት፣ቴሌኮምኒኬሽን፣መንገድ ፣የመኖሪያ ቤት ፍላጎት እና ለመሳሰሉት)ተደራሽነትን እና ፍትሃዊ ተጠቃሚነትን ለማረጋገጥ፡፡
የአካል ጉዳት ለደረሰባቸው እና በእድሜያቸው ምክንያት ልዩ ድጋፍ ለሚያስፈልጋቸው ዜጎች በሀገሪቱ የማህበራዊ እና ኢኮኖሚያዊ ልማት ውስጥ እኩል ተሳታፊ እና ተጠቃሚ ለማድረግ ለሚቀረጹ ፖሊሲዎች ፡፡
ለንግድ ኢንቨስትመንት እና ኢንደስትሪ ልማት አገልግሎትን ለማስፋፋት ለሚነደፉ አስትራቴጅዎች ለእነዚህ እና ለመሳሰሉት ከህዝብ እና ቤት ቆጠራ የሚገኙ መረጃዎች ጠቀሜታቸው የጎላ ነው፡፡
5. የአራተኛ ዙር የሕዝብና ቤት ቆጠራ መቼና እንዴት ይካሄዳል?
• ቆጣሪዎች በተመደቡበት አካባቢ በተዘጋጀላቸው የቆጠራ ቦታ ካርታ እየታገዙ ከመጋቢት 27 – 29 ከቤት ወደ ቤት በመሄድ በመጀመሪያ በቆጠራ ቦታው ውስጥ የተካለሉ ቤቶችን፣ ቤተሰቦችንና ድርጅቶችን ይመዘግባሉ፡፡
• ቆጠራው በመላ ሀገሪቱ በገጠርና በከተማ በአንድ ተመሳሳይ ቀን መጋቢት 29/2011ዓ.ም የሚካሄድ ሲሆን ለቆጠራው አስፈላጊ የሆኑ መረጃዎች ምዝገባው በተከናወነበት ሁኔታ ከመጋቢት 29- ሚያዝያ 20፣ 2011ዓ.ም ከቤት ወደ ቤት በመሄድ ዝርዝር መረጃ ይሰበሰባል፡፡
6. በአራተኛ ዙር የሕዝብና ቤት ቆጠራ የሚሰበሰቡ መረጃዎች ይዘትና ዝርዝር
ሀ. ሕዝብን በተመለከተ የሚሰበሰቡ መረጃዎች
• ጾታ፣ ዕድሜ፣ ሃይማኖት፣ የአፍ መፍቻ ቋንቋ፣ የብሔር ብሔረሰብ
• የትምህርት፣ የአካል ጉዳተኝነት፣ የጋብቻና የሥራ ሁኔታዎች
• ሴት የቤተሰብ አባላት ሲሆኑ የወለዱ ከሆነ ስለልጆቻቸው ብዛት
• ወላጆቻቸውን ስላጡ ሕጻናትና ወጣቶች፣
• ስለፍልሰት፣
• በቤተሰቡ ውስጥ ስለተከሰተ ሞት የሚመለከቱ … ወዘተ መረጃዎች ይሰበሰባሉ፡፡
ለ. ቤቶችን በተመለከተ የሚሰበሰቡ መረጃዎች
• የቤቱ ዓይነት፣ የቤቱ ዕድሜ
• የቤቱ ግድግዳ፣ ጣሪያ፣ ኮርኒስና ወለል በአብዛኛው ከምን እንደተሠራ፣
• ቤቱ ያሉት ክፍሎች ብዛት፣
• ቤቱ ያለው የመጸዳጃና የማዕድ ቤት ዓይነት፣
• ቤተሰቡ በምን ዓይነት ማገዶና መብራት እንደሚጠቀም፣
• ቤተሰቡ የመጠጥ ውኃ ከየት እንደሚያገኝ፣
• በቤቱ ሬዲዮ፣ ቴሌቪዥን እና መደበኛ ስልክ ስለመኖሩ ወዘተ መረጃዎች ይሰበሰባሉ፡፡
7. በቆጠራው የሚካተቱት እነማን ናቸው ?
• በመደበኛ ቤታቸው የሚኖሩ ሰዎች
• በሆቴል፣በሆስፒታል እና በሌሎች የጋር እዮሽ መኖሪያዎች ማለትም በአዳሪ ትምህርት ቤቶች፣በህጻናት ማሳደጊያዎች፣በሰራተኛ ካምፖች፣በእስር ቤቶች፣በገዳሞች ወዘተ የሚኖሩ ሰዎች፡፡
• መጠለያ ቤት የሌላቸው(የጎደና ተዳዳሪዎች፣ቤተክርስቲያን ፣መስጊዶች፣በመቃብር ቤቶች እና በመሳሰሉት ቦታዎች የሚኖሩ ሰዎች)
• በአጠቃላይ ጨቅላ ህጻናት፣ታመው አልጋ ላይ ያሉ ሰዎች፣አካል ጉዳተኞች፣ወጣት ወንዶች እና ሴቶች፣የውጭ ሀገር ዜጎች ሁሉም በቆጠራው ይካተታሉ፡፡
8 .በቆጠራው መተግበር ያለባቸው መርሆዎች 
• ማንኛውም ሰው መቆጠር አለበት
• እያንዳንዱ ሰው መቆጠር ያለበት አንድ ጊዜ ብቻ ነው፡፡
9. በቆጠራው ወቅት ቆጣሪዎችን እና ተቆጣጣሪዎችን እንዴት እንለያቸው፡፡
ቆጣሪዎች ሆኑ ተቆጣጣሪዎች የቆጠራው ሰራተኞች ስለመሆናቸው የሚገልጽ የቆጠራ ባጅ እና ደብዳቤ ይኖራቸዋል፡፡በተጨማሪም ለስራው የሚለብሱት ኮፍያ እና የሚይዟቸው ቦርሳ እንዲሁም የቆጠራ መጠይቆች እና ቅጾች የቆጠራ ኮሚሽን አርማ ይኖራቸዋል፡፡ እነዚህን ማረጋገጫዎች ያልያዘ ቆጣሪ ወይም ተቆጣጣሪ የሚል ሰው የቆጠራው ሰራተና ባለመሆኑ ሁኔታውን ወዲያውኑ ጉዳዩ ለሚመለከተው ህጋዊ አካል ማሳወቅ ይገባል፡፡
10.ለቆጣሪው ስኬታማት ከህብረተሰቡ የሚጠበቅ ትብብር፡፡
• ቆጣሪዎች ወደየቤቱ በሚሄዱበት ጊዜ ቤት በመገኘት ለሚጠይቁት ጥያቄ ምላሽ ለመስጠት ፈቃደኛ መሆን፡፡
• ለሚጠይቁት ጥያቄ የሚሰጡት ምላሽ ለአገር ግንባታ ለሚታቀዱ የልማት ዕቅዶችና ፖሊሲዎች መሰረታዊ ግብዓት የሆኑ መረጃዎችን የሚያስገኝ መሆኑን በመረዳት ትክክለኛ ምላሽ መስጠት፡፡
• በሚገኘው አጋጣሚ ሁሉ ስለቆጠራው ዓላማ እና ጠቀሜታ ለጎረቤቶቻችን በተለይ ላልተማሩ ወገኖች ቆጠራውን አስመልክቶ በተለያየ መንገድ የሚተላላፉ መልዕክቶችን ይዘት በማብራራት በቂ ግንዛቤ እንዲፈጥር በማድረግ ድርሻውን መወጣት አለብን፡፡
  </TEXT>
</DOC>
<DOC>
 <DOCNO>38</DOCNO>
   <TEXT>
﻿የሕዝብ እና የቤት ቆጠራን አስመልክቶ፣ ከአማራ ብሔራዊ ንቅናቄ(አብን) የተሰጠ የአቋም መግለጫ
*****
በ1998/9 ዓ.ም የተደረገውን የሕዝብ እና የቤት ቆጠራ ተከትሎ፣ መንግሥት ባወጣው ይፋዊ የቆጠራ ውጤት፣ 2.5 ሚሊየን የሆነ የአማራ ሕዝብ ጠፍቷል ተብሎ ለአገራችን ፓርላማ ሪፖርት መደረጉ ይታወቃል፡፡ በመንግሥት የታመነው እና ጠፋ የተባለው የአማራ ሕዝብ ብዛት 2.5 ሚሊየን ቢሆንም፣ እ.ኤ.አ የ1984፣ የ1994 እና የ2007ን የሕዝብ እና የቤት ቆጠራ ያጠኑ ምሁራን፣ የታዳጊ አገሮችን የሕዝብ ዕድገት ምጣኔ፣ የሌሎች ኢትዮጵያውያን ብሔረሰቦች የዕድገት ምጣኔ እና አስቀድሞ የነበረውን የአማራ ሕዝብ ቁጥር መሰረት አድርገው በሰሩት ትንታኔ፣ እ.ኤ.አ 2007 ዓ.ም (በ1998/9 ዓ.ም) በተደረገው የሕዝብ እና የቤት ቆጠራ መኖራቸው የተካደው ወይም እንዲጠፉ የተደረጉት አማሮች ቁጥር እስከ 6.2 ሚሊየን ሕዝብ እንደሚደርስ አረጋግጠዋል፡፡ 
በ1998 ዓ.ም በተደረገው የሕዝብ እና የቤት ቆጠራ በአማራ ሕዝብ ላይ ከተፈፀመው የቁጥር እልቂት (numerical genocide) በተጨማሪ፣ በአዲስ አበባ ከተማ ሕዝብ እና በጉራጌ ሕዝብ ላይ ተመሳሳይ የቁጥር እልቂት የተፈፀመ ሲሆን፣ የቅማንትን ሕዝብ ኅልውና በመካድ በአገራችን ከተከናወኑ የሕዝብ እና የቤት ቆጠራ ታሪክ አስነዋሪ ወንጀል የተፈፀመበት መሆኑን፣ የመስኩ ምሁራን በጥናት አረጋግጠዋል።
የአንድ ሕዝብ የሕዝብ ዕድገት ምጣኔ የሚሰላው እና በመሬት ላይ የሚከናወነው ቆጠራ እውነተኛነት የሚመሳከረው፣ መሬት ላይ በሚደረግ ቆጠራ ብቻ ሳይሆን፣ አስቀድሞ ተለይቶ ታውቋል ከሚባል የሕዝብ ቁጥር እና የዕድገት ምጣኔ ጋር ተሰናስሎ (ተመሳክሮ) በመሆኑ፣ በአንድ የሕዝብ እና የቤት ቆጠራ ወቅት የተሰራ ጥፋት የዘላለም ጥፋት ሆኖ እንደሚቀር ይታወቃል። በመሆኑም በዚህ ዓመት የሚከናወነው የሕዝብ እና የቤት ቆጠራ፣ ከአድልዎ እና ከሸፍጥ ነፃ ይሆናል ቢባል እንኳን፣ ቆጠራው አስቀድሞ በተከናወነው የሕዝብና የቤት ቆጠራ የተፈፀመው የቁጥር እልቂት ጥገኛ መሆኑ የታመነ ነው።
የአማራ ብሔራዊ ንቅናቄ(አብን) ባለፉት የሕዝብ እና የቤት ቆጠራዎች ሆን ተብሎ በአማራ ሕዝብ ላይ የተፈፀመውን የቁጥር እልቂት፣ ለሕዝብ ይፋ ለማድረግ እና ወንጀሉ ከፊታችን በሚደረገው የሕዝብ እና የቤት ቆጠራ ላይ እንዳይደገም ለማድረግ ሲሰራ የቆየ ሲሆን፣ በጉዳዩ ላይ ከመንግሥት ከፍተኛ አመራሮች ጋርም መክሮበታል። ይሁንና በችግሩ ላይ ይኼ ነው የሚባል መፍትሔ ሳይገኝ፣ መንግሥት የሕዝብ እና የቤት ቆጠራውን ለማከናወን ውሳኔ ላይ መድረሱ፣ ንቅናቄያችንን በእጅጉ አሳስቦታል። ስለሆነም አብን ለመንግሥት የሚከተለውን ጥሪ ያደርጋል፡-
፩. መንግሥት የሕዝብ እና የቤት ቆጠራውን ላልተወሰነ ጊዜ እንዲያራዝመው እና ባለፈው የሕዝብ እና የቤት ቆጠራ በአማራ ሕዝብ፣ በአዲስ አበባ ሕዝብ፣ በጉራጌ ሕዝብ እና በቅማንት ሕዝብ ላይ የተፈፀመው የቁጥር እልቂት (numerical genocide)፣ በገለልተኛ ኮሚሽን እንዲጣራ።
፪. የ1998/9 ዓ.ም የሕዝብ እና የቤት ቆጠራ ውጤት ሙሉ በሙሉ እንዲሰረዝ እና ከፊታችን የሚከናወነው የሕዝብ እና የቤት ቆጠራ የሕዝብ ዕድገት ምጣኔ ስሌት ( projection) ከ1998/9 ዓ.ም በፊት የተደረጉ የሕዝብ እና የቤት ቆጠራ ውጤቶችን ብቻ መሰረት አድርጎ እንዲከናወን።
፫. የሕዝብ ቆጠራ ኮሚሽን የተቋቋመበት አዋጅ ቁጥር 449/97 እንዲከለስ፤ በተለይም የአዋጁ አንቀጽ 6 ላይ የተመለከተው የኮሚሽኑ አባላት ስብጥር፣ ተመጣጣኝ እና ሚዛናዊ ውክልና ኖሮት፣ ከመንግሥት ባለሥልጣናት በተጨማሪ በሕዝብ እና በመንግሥት እምነት የሚጣልባቸው ኢትዮጵያውን ምሁራን ተካተው ኮሚሽኑ እንደገና እንዲቋቋም፡፡
፬. የማዕከላዊ ስታቲስቲክስ ባለሥልጣን የተቋቋመበት አዋጅ ቁጥር 442/97 እንደገና እንዲከለስ እና የባለሥልጣን መስሪያ ቤቱ ከፖለቲካ ወገንተኝነት ነፃ በሆኑ ባለሙያ ኢትዮጵያውያን እንደገና እንዲደራጅ፡፡
፭. አስር ሺህ የኮንዶሚኒየም ቤቶች ለማከፋፈል እምነት ያልተጣለበት የኢትዮጵያ መረብ ደኅንነት ኤጁንሲ (INSA) ያዘጋጀው የመረጃ ማሰባሰቢያና ማደራጃ ሶፍትዌር፣ ከመቶ ሚሊየን በላይ ሕዝብ ለመቁጠር እምነት ሊጣልበት ስለማይችል፣ በኢንሳ የተመረተው የኮምፒውተር ሶፍትዌር ውድቅ እንዲደረግ እና ዓለምአቀፍ ደረጃውን የጠበቀ የሕዝብ ቆጠራ መረጃ መሰብሰቢያና ማደራጃ ሶፍትዌር ጥቅም ላይ እንዲውል።
፮. በ1998/9 ዓ.ም በተደረገው ቆጠራ በኃላፊነት የተሳተፉ ግለሰቦች ከኃላፊነታቸው እንዲነሱና እንዲጠየቁ።
፯. በወልቃይት እና በራያ ቆጠራው ከመከናወኑ በፊት፣ አካባቢዎቹ በፌዴራል መንግሥቱ ቁጥጥር ሥር እንዲውሉ እየጠየቅን፤ መንግሥት ጥያቄዎቻችንን ተቀብሎ ለሚወስዳቸው የማስተካከያ እርምጃዎች፣ ንቅናቄያችን አብሮ ለመስራት ዝግጁ መሆኑን ከወዲሁ እናስታውቃለን።
መንግሥት ንቅናቄያችን ያቀረባቸውን የመፍትሔ ሐሳቦች የማይቀበል ቢሆን እና ከላይ የተጠቀሱት የሕግ፣ የተቋማት እና የቴክኖሎጂ ማሻሻያ እርምጃዎች ሳይወሰዱ፣ ቆጠራውን የሚያከናውን ቢሆን፣ የአማራ ብሔራዊ ንቅናቄ የሕዝብና የቤት ቆጠራ ውጤቱን የማይቀበለው መሆኑን በአፅንዖት እየገለፅን፣ የአማራን ሕዝብ የፍትኅ እና የእኩልነት ጥያቄዎች ባለመቀበሉ ምክንያት በሕዝብና በቤት ቆጠራ ሂደቱ እና ውጤቱ ላይ ለሚደርሰው ኪሳራ መንግሥት ኃላፊነት የሚወስድ መሆኑን፣ ከወዲሁ እናስታውቃለን።
  </TEXT>
</DOC>
<DOC>
 <DOCNO>39</DOCNO>
   <TEXT>
﻿4ኛው የህዝብና ቤት ቆጠራ ለማከናወን መምህራንን ጨምሮ 180 ሺህ ሰራተኞች ይሰማራሉ ተባለ
On Feb 6, 2019  1,235
አዲስ አበባ፣ ጥር 29፣ 2011 (ኤፍ.ቢ.ሲ) አራተኛውን የህዝብና ቤት ቆጠራ ለማከናወን መምህራን፣ የግብርናና የጤና ባለሙያዎችን ጨምሮ 180 ሺህ የመንግስት ሰራተኞች እንደሚሰማሩ ተገለጸ።
የማዕከላዊ ስታቲስትክስ ኤጀንሲ ዋና ዳይሬክተር አቶ ቢራቱ ይገዙ ከፋና ብሮድካስቲንግ ኮርፖሬት ጋር ባደረጉት ቆይታ፥ ቆጠራው ከስህተት የጸዳ ለማድረግ በቴክኖሎጂ፣ በሰው ኃይልና በአሰራር ስርዓት ልዩ ዝግጅት ስለመደረጉ ተናግረዋል።
አቶ ቢራቱ የተጋነነ የቁጥር መቀነስና መጨመር እንዳያጋጥም አስቀድሞ በመላው ሀገሪቱ 150 ሺህ የቆጠራ ካርታ በማዘጋጀት የእያንዳንዱን የቤተሰብ ዝርዝር ቅድመ መረጃ መያዙን ገልጸዋል።
እንዲሁም ከ37 ሺ በላይ የመቆጣጠሪያ ጣቢያዎችን በመክፈት ባለሙያዎች በመላው ሀገሪቱ እንዲሰማሩ ይደረጋልም ብለዋል አቶ ቢራቱ።
በተጨማሪም ቆጠራውን በአጭር ጊዜና ውጤታማ በሆነ መንገድ ለማከናውን የሚያስችል ቴክኖሎጂ በተያዘው ዓመት ወደ ስራ እንደሚገባም ተገልጿል።
ቆጠራ የሚደረግባቸው ታብሌት ኮምፒዩተሮች ከቆጠራ ካርታ የቆጠራ የአሰራር ስርዓቶች ጋር በዳታ ቤዝ እንዲገናኙም ተደርጓል።
በአሁኑ ወቅት በተወሰኑ የሀገሪቱ አካባቢዎች የሚነሱ የቦታ ይገባኛል ጥያቄዎችን በምን መልኩ ለማስተናገድ አቅዷል ተብለው የተጠየቁት አቶ ቢራቱ፥ የቆጠራ ካርታውን ከሚያዘጋጅበት ጊዜ ጀምሮ ኤጀንሲው እክል ገጥሞት እንደነበር አንስተዋል።
በሚነሱ አለመግባበቶች ካርታ ያልተሰራላቸው ከአምስት የማይበልጡ አካባቢዎች እንዳሉም ጠቅሰዋል።
ሆኖም ጉዳዩ ከህዝብና ቤት ቆጠራ ኮሚሽን ቀርቦ ውሳኔ ያገኘ በመሆኑ ቆጠራው በአካባቢዎቹ እንደሚደረግ ጠቅሰው፥ ውጤቱ ይገባኛል በሚሉት ወረዳ፤ ዞንም ይሁን ክልሎች አይካተትም ብለዋል።
መጋቢት 29 የሚጀመረው የህዝብና ቤት ቆጠራ በቴክኖሎጂ መታገዙ ካለማወቅ የሚፈጠሩ ችግሮችን በቅርበት ለማረምና ሆን ብለው ስህተት እንዲፈጠር  የሚሰሩት ቆጣሪዎች ካሉም ለይቶ በህግ ፊት ተጠያቂ ለማድረግ ያስችላልም ብለዋል አቶ ቢራቱ።
  </TEXT>
</DOC>
<DOC>
 <DOCNO>40</DOCNO>
   <TEXT>
﻿በህዝብና ቤት ቆጠራ ላይ የመረጃ ደህንነትና የሳይበር ጥቃት እንዳይኖር ዝግጅት ተደርጓል
አዲስ አበባ ጥር 23/2011 በአራተኛው ዙር የህዝብና ቤት ቆጠራ የመረጃ ደህንነትና የሳይበር ጥቃትን ለመከላከል ዝግጅት መደረጉን የማዕከላዊ ስታትስቲክስ ኤጀንሲ አስታወቀ።
ቆጠራው ተዓማኒ የሆነ ውጤት እንዲኖረው ለማስቻል በዘመናዊ ቴክኖሎጂ የታገዘ አሰራር መዘርጋቱም ተጠቁሟል።
ኤጀንሲው የቆጠራውን ቀንና የዝግጅት ስራዎችን  ዛሬ ይፋ ሲያደርግ ዋና ዳይሬክተሩ አቶ ቢራቱ ይገዙ እንደተናገሩት ፤ የዘንድሮውን የህዝብና ቤት ቆጠራ ወቅታዊ፣ ጥራት ያለው፣ ተአማኒና ተቀባይነት ያለው ለማድረግ የአሰራር ማሻሻያዎች ተደርገዋል።
ከዚህ ቀደም በወረቀት ይካሄድ የነበረው የመረጃ አሰባሰብ በዲጂታል ቴክኖሎጂ እንዲካሄድ፣ በአንድ ቋንቋ ይደረግ የነበረውን የቆጠራ አሰራር በአምስት ቋንቋዎች እንዲካሄድና የመረጃ ደህንነትና የሳይበር ጥቃትን ለመከላከል የቅድመ ዝግጅት ስራዎች ተሰርቷል።
ለቆጠራው 152 ሺህ ካርታዎችና ከ37 ሺህ የመቆጣጠሪያ ቦታ ካርታዎች በዲጂታል የተዘጋጁ ሲሆን ዋናው የቆጠራ መረጃ በ’ታብሌት’ አማካኝነት እንደሚካሄድ ገልጸዋል።
የቆጠራው ስራ በሁሉም የአገሪቱ አካባቢዎች በተመሳሳይ ወቅት እንዲካሄድ መደረጉ የመረጃውን ተአማኒነትና ፍጥነት እንደሚያግዝ ተገልጿል።
የቆጠራውን መጠይቆች ግልጽ ለማድረግና በአማርኛ፣ በኦሮምኛ፣ በትግርኛ፣ በአፋርኛና በሶማሊኛ እንዲዘጋጁ መደረጉን ኤጀንሲው ገልጿል።
ከዚህ ቀደም የሚነሱ ጥያቄዎችን ለመመለስ ከሁሉም የህብረተሰብ ክፍል የተውጣጣ የአማካሪ ምክር ቤት ተቋቁሞ የቆጠራውን ተአማኒነት ለመጨመር መሰራቱን ዋና ዳይሬክተሩ ጠቁመዋል።
ቆጠራው ከመጋቢት 29 እስከ ሚያዚያ 20 ቀን 2011 ዓ.ም ድረስ የሚከናወን እንደሚሆን ታውቋል።
የፕላንና ልማት ኮሚሽን ሚኒስትር ዶክተር ፍጹም አሰፋ በበኩላቸው የህዝብና ቤት ቆጠራ ለልማት የዕቅድ ዝግጅት፣ ለፖሊሲ ቀረጻ አስተዳደራዊና ፖለቲካዊ ውሳኔዎች አስፈላጊነቱ አያጠያይቅም።
የህዝብና ቤት ቆጠራው በተሳካ ሁኔታ እንዲካሄድ የሲቪክና የሙያ ማህበራት፣ ሕዝባዊ አደረጃጀቶች የኃይማኖት ተቋማት ህዝቡን በማስተማርና በመቀስቀስ ለቆጠራው መሳካት የበኩላቸውን እንዲወጡ ጠይቀዋል።
በቆጠራው የጤና፣ የትምህርት፣ የቤት፣ የቴክኖሎጂ አጠቀቀምና የፖለቲካ ጉዳዮች ተካተው መረጃ የማሰባሰብ ተግባር እንደሚከናወን ሚኒስትሯ አመልክተዋል።
”በተዘረጋው ዘመናዊ አሰራር ከዚህ ቀደም የሚነሱ ጥያቄዎች ምላሽ እንደሚያገኙ ይታመናል” በማለት ገልጸው ለቆጠራው መላው ህብረተሰብ ትብብር እንዲያደርግ ጥሪ አስተላልፈዋል።
በኢትዮጵያ ሶስት ጊዜ የሕዝብና ቤት ቆጠራ የተካሄደ ሲሆን አራተኛው በጸጥታ ችግር የተነሳ መራዘሙ ይታወቃል።
  </TEXT>
</DOC>
<DOC>
 <DOCNO>41</DOCNO>
   <TEXT>
﻿አራተኛው የህዝብና ቤት ቆጠራ ከወገንተኝነት በፀዳ መልኩ በቴክኖሎጂ ታግዞ እንደሚከናወን ተገለጸ
Wed, Feb 20, 2019በአድማሱ አራጋው/አካሉ ጰጥሮስ የሀገር ዉስጥ ዜና
በአገር አቀፍ ደረጃ የሚካሄደው አራተኛው የህዝብና ቤት ቆጠራ ከፖለቲካና ከወገንተኝነት በፀዳ መልኩ በቴክኖሎጂ ታግዞ እንደሚሰራ የህዝብና ቤት ቆጠራ ኮሚሽን ገልጿል፡፡
በዘንድሮ የህዝብና ቤት ቆጠራ በተለያዩ ምክንያቶች ከአከባቢያቸው የተፈናቀሉ ዜጎችንም  መቁጠር የሚያስችል ቴክኒክ መዘጋጀቱን የኮሚሽኑ ፀሓፊ አቶ ቢራቱ ገዙ ለዋልታ ቴሌቭዥን ገልፀዋል፡፡
በዘንድሮ ቆጠራ የኮሚሽኑ የአስተዳደር ሠራተኞችን ጨምሮ ከ1 መቶ 85 ሺህ በላይ ቆጣሪዎች የተዘጋጁ ሲሆን ከፖለቲካ ወገንተኝነት እንዲሁም ከዘር በፀዳ መልኩ በቴክኖሎጂ እንደሚሰራም ተናግረዋል፡፡
ቆጠራው በተሳካ መልኩ እንዲካሄድ የሁሉም ባለድርሻ አካላት ተሣትፎ ወሳኝ ነው ብለዋል፡፡
ከሁሉም ክልሎች እና ከተማ አስተዳደሮች ለመጡ 1200 የምርጫ ኮሚሽን ኃላፊዎች ለስድስት ቀናት የሚቆይ የአሠልጣኞች ሥልጠና በአዲስ አበባ እየተሰጠ ይገኛል፡፡
በሥልጠናው የተሣተፉ ኃላፊዎችም በቀጣይ በየአካባቢው ለሚገኙ ተሣታፊች ሥልጠና ይሰጣሉ ተብሏል፡፡
አራተኛው የህዝብና ቤት ቆጠራ ከመጋቢት 29 እስከ ሚያዚያ 20 ድረስ ይካሄዳል፡፡
  </TEXT>
</DOC>
<DOC>
 <DOCNO>42</DOCNO>
   <TEXT>
﻿የኢትዮጵያ ህዝብና ቤት ቆጠራ መጋቢት 29 ሊካሄድ ነው፡፡ ፡፡
ባሕር ዳር፡ጥር 23/2011 ዓ.ም(አብመድ) የኢትዮጵያ ማዕከላዊ ስታስቲክስ ኤጀንሲ እና የኢትዮጵያ ፕላን ኮሚሽን ዛሬ በጋራ በሰጡት መግለጫ 4ኛው የኢትዮጵያ ህዝብና ቤት ቆጠራ በሚቀጥለው መጋቢት 29/2011 ዓ.ም ይካሄዳል፡፡
የኢትዮጵያ ማዕከላዊ ስታስቲክስ ኤጀንሲ ዋና ዳይሬክተር አቶ ቢራቱ ይገዙ እንዳሉት የኢትዮጵያ ህዝብና ቤት ቆጠራ በ1979፣1987 እና 1990 ዓ.ም ላይ ለሶስት ጊዜ ሲካሄድ በርካታ ቅሬታዎች ይነሱበት ነበር፡፡በተለይም በአማራ ክልል ህዝብ ቁጥር ላይ ትክክለኛ መረጃ ሪፖርት አልተደረገም የሚል ቅሬታ ተነስቷል፡፡
ስለሆነም በ4ኛው የኢትዮጵያ ህዝብና ቤት ቆጠራ ከወረቀት አሰራር ወጥቶ በዲጂታል ቴክኖሎጂ ስለሚካሄድ ቅሬታዎችን ይፈታል ተብሎ ይጠበቃል፡፡
ባለፈው ዓመት ህዳር ወር ላይ ሊካሄድ ታስቦ የነበረው የኢትዮጵያ ህዝብና ቤት ቆጠራ በሀገሪቱ ተከስቶ በነበረው አለመረጋጋት መራዘሙ ይታወሳል፡፡
  </TEXT>
</DOC>
<DOC>
 <DOCNO>43</DOCNO>
   <TEXT>
﻿4ኛው የሕዝብና ቤት ቆጠራ ተራዘመ፡፡
ባሕር ዳር፡ መጋቢት 09/2011ዓ.ም (አብመድ) መጋቢት 29 ቀን 2011ዓ.ም እንደሚካሄድ ዕቅድ ተይዞለት የነበረው 4ኛው የሕዝብና ቤቶች ቆጠራ በድጋሜ ተራዘመ፡፡
ከዓመት በፊት ሊካሄድ ቀጠሮ ተይዞለት የነበረው የሕዝብና ቤቶች ቆጠራ በተወሰኑ ክልሎች በነበረ የፀጥታ ችግር መራዘሙ የሚታወስ ነው፡፡
የፀጥታ ችግሮች ተቀርፈው በዚህ ዓመት እንደሚካሄድ ተጠብቆ የነበረና ሰፊ ቅድመ ዝግጅት የተደረገ ቢሆንም ዋልታ እንደዘገበው የሕዝብና ቤት ቆጠራው ላልተወሰነ ጊዜ ተራዝሟል፡፡
አብመድ ከሰሞኑ በሕዝብና ቤቶች ቆጠራው መካሄድ ዙሪያ በማኅበራዊ ገጹ የሕዝብ አስተያዬት ጠይቆ የነበረ ሲሆን ብዙዎቹ አስተያዬት ሰጭዎች ‹‹ባለው ነባራዊ ሁኔታ መካሄድ የለበትም›› የሚል ሐሳብ ሰጥተው ነበር፡፡
ምንጮቻችን እንደነገሩን ደግሞ የሕዝብና ቤቶች ቆጠራ ኮሚሽኑ የቆጠራው ይራዘም ውሳኔ ለሕዝብ ተወካዮች ምክር ቤት ቀርቦ ይፀድቃል።
  </TEXT>
</DOC>
<DOC>
 <DOCNO>44</DOCNO>
   <TEXT>
﻿የሕዝብ አለመቆጠር ክልሉን ጥቅም እንደሚያሳጣው ፟፟መገንዘብ እንደሚገባ የአማራ ክልል የመንግሥት ኮምዩኒኬሽን ጉዳዮች ጽህፈት ቤት ኃላፊ አሰማኸኝ አሳሰቡ
ባሕር ዳር፡ ጥር 29/2011 ዓ.ም( አብመድ) የሕዝብና ቤቶች ቆጠራ በከፍተኛ ትኩረትና ጥንቃቄ እንደሚከናወን አቶ አሰማኸኝ አስረስ ተናገሩ፡፡
በሀገር አቀፍ ደረጃ በየ10 ዓመቱ የሚደረገው የህዝብና ቤት ቆጠራ መጋቢት 29 ይጀመራል፡፡ ለአራተኛ ጊዜ ነው ቆጠራው የሚከናወነው፡፡ ለህዝብ እና ቤት ቆጠራው የሚያግዙ 180 ሺህ የሚጠጉ ታብሌት ኮምፒውተሮች ተገዝተዋል፤ መተግበሪያም ተጭኖላቸዋል፡፡ የሀይል እጥረት ችግር እንዳይኖርም 26 ሺህ የሀይል ባንክ ግዥ ተፈጽሟል፡፡ ቆጠራው ሙሉ በሙሉ በዲጂታል ቴክኖሎጂ ይከናወናል ነው የተባለው፡፡ ወደ እያንዳንዱ ቤት ተቆጣጣሪና አረጋጋጮችን የያዙ ሶስት ሰዎች ለምዝገባው ያመራሉ፡፡152 ሺህ የቆጠራ ካርታዎችም ተሰናድተዋል፡፡ ከዚህ ውስጥ በአማራ ክልል 37 ሺህ 1 መቶ 96 የቆጠራ ካርታዎች ናቸው የተዘጋጁት፡፡ በ2009 ዓ.ም ሊካሄድ የታሰበው ቆጠራው በሀገሪቱ በነበረው አለመረጋጋት ምክንያት በሁለት አመታት ዘግይቷል፡፡ ለሥራው መሳካትም በአማራ ክልል በምክትል ርዕሰ መስተዳድሩ አቶ ላቀ አያሌው የሚመራ ኮሚቴ ተቋቁሟል፡፡ የህዝብና ቤቶች ቆጠራ ኮሚሽንም ተመስርቷል፡፡ በመንግስት ኮሚዩኒኬሽን ጉዳዮች ጽ.ቤት የሚመራ ነው፡፡ ከሴክተር መስሪያ ቤቶች የተውጣጡ አካላትን ያቀፈ ነው፡፡ በወረዳ ደረጃም በመንግስት ኮምዩኒኬሽን ጉዳዮች መምሪያ የሚመራ ኮሚቴው ተቋቁሟል፡፡
ከክልሉ ውጭ በተለያዩ የሀገሪቱ ክፍሎች ኑሯቸውን የመሰረቱ የአማራ ብሔር ተወላጆች የሚቆጠሩት ባሉበት ክልል ነው፡፡ ኦሮሚያ ክልል ይህን ያህል ህዝብ አለው ሲባል የአማራውን ጨምሮ ነው፡፡ በአንፃሩ አማራ ክልል ውስጥ የሚኖሩ የሌላ ብሔር ተወላጅ ሰዎችም በተመሳሳይ፡፡ ነገር ግን ብሔራቸው ይመዘገባል፡፡ ይህም በተናጠል ይህን ያህል አማራ፣ ኦሮሞ ወይም ሌሎች ብሔሮች በዚህ ክልል ውስጥ አሉ ብሎ ለመናገር ያግዛል፡፡
እንዲመዘገቡ እና በምዝገባው ወቅትም አንዳይደናገሩ በድሬደዋ፣ ሀረሪ፣ ጎባ፣ ጅማ የአማራ ተወላጆችን ሰብስቦ የማስገንዘብ ስራ ይከናወናል ነው ያሉት ዋና ዳይሬክተሩ አቶ አሰማኸኘ፡፡ በተረፈ ግን ማንኛውም ቆጣሪ እንዲህ ሁን፣ የዚህ ብሔር ሁን ብሎ መደራደርና ማዘዝ አይችልም ብለዋል፡፡
‹‹ይህ ጊዜ ኢትዮጵያ ውስጥ አማራ በብዛት ምን ያህል እንደሆነ የምናውቅበት ነው፤ ያለፉትን ስህተቶች መርሳት ያስፈልጋል፤የፈሰሰ ውሃ አይታፈስምና›› ብለዋል አቶ አሰማኸኝ፡፡ የህዝብ እና ቤቶች ቆጠራው የህልውና ጉዳይ መሆኑንም ነው የተናገሩት፡፡ ሌላ ክልል ውስጥ ሆነው የማንነት ጥያቄ ያነሱ ሰዎች ባሉበት ክልል ይቆጠራሉ፤ብሔራቸውን ሲጠየቁም ይመዘገባል፡፡ በትግራይ እና በአማራ መካከል ያለውን የራያና የወልቃይት የማንነት ጥያቄ በዋቢነት አቅርበዋል፡፡ በግጭቶች መንስኤነት ተፈናቅለው በክልሉ በመጠለያዎች ውስጥ የሚገኙ ሰዎች ባሉበት ቦታ ይቆጠራሉ፡፡ ከየት አካባቢ እንደተፈናቀሉ:፡
በዚህ ዓመት ከህዝብና ቤቶች ቆጠራ በላይ ትኩረት ሰጥተን የምናከናውነው ስራ የለም ያሉት አቶ አሰማኸኝ አስረስ መቆጠር መብት ብቻ ሳይሆን ግዴታ ከመሆኑ ባለፈ አለመቆጠር ክልሉ ሊያገኝ የሚገባውን ጥቅም እንደሚያሳጣው መገንዘብ እንደሚገባ አሳስበዋል፡፡
ዘጋቢ፡-ኪሩቤል ተሾመ
  </TEXT>
</DOC>
<DOC>
 <DOCNO>45</DOCNO>
   <TEXT>
﻿ግጭት ያለባቸውን አካባቢዎችና የተፈናቀሉ ዜጎችን ያማከለ ቆጠራ ለማካሄድ ዝግጅት መደረጉ ተገለፀ
መጋቢት 29 በሚጀመረው የህዝብና ቤት ቆጠራ ግጭት ያለባቸው አካባቢዎችና የተፈናቀሉ ዜጎችን ያማከለ ቆጠራ እንደሚካሄድ የማዕከላዊ ስታትስቲክስ ኤጀንሲ አስታወቀ፡፡  
ግጭት ያለባቸው አካባቢዎችንና የተፈናቀሉ ዜጎችን ጉዳይ በተመለከተ እያንዳንዱ ክልል ከለውጡ በኋላ ያለበትን ሁኔታ ለማወቅ ከሁለት ወራት በፊት  ስብሰባ ተደርጎ መገምገሙን በኤጀንሲው የህዝብ ግንኙነትና መረጃ አሰባሰብ ዳይሬክተር አቶ ሳፊ ገመዲ ገልጸዋል፡፡
በዚህም  ሁሉም ክልል የየራሱን ሪፖርት ካቀረበ በኋላ፣ የቆጠራ ኮሚሽኑ መሰረታዊ ነጥቦች ላይ በሰፊው ውይይት አድርጎ ውሳኔ ማስተላለፉን ኃላፊው አመልክተዋል፡፡
በዚህም ግጭት ባለባቸው አካባቢዎች የህዝብና ቤት ቆጠራውን  ለማካሄድ እንደ አማራጭ ክልሎች በአስቸካይ ተነጋግረው ችግሮችን በፈቱባቸው አካባቢዎች የቆጠራ ካርታ መሰራቱንም ገልጸዋል፡፡
አቶ ሳፊ እንደሚሉት ክልሎች ችግሩን መፍታት ባልቻሉባቸውና የቆጠራ ካርታ ባልተሰራባቸው አካባቢዎች ‘’ልዩ የቆጠራ ቦታ’’ ‘’Special Enumiration area’’ ተብሎ ተይዞ ቆጠራው ይካሄዳል፡፡
በግጭቱ ምክንያት ከተለያዩ አካባቢዎች የተፈናቀሉ ዜጎችን በተመለከተ በተመሳሳይ ውይይት ተደርጎ የተፈናቃዮች ብዛትና ያሉበት ሁኔታ መለየቱም ተመልክቷል፡፡
በዚህም የግጭቱን መንስኤ በመለየት የተፈናቀሉ ዜጎች ወደ ቀድሞ ቦታቸው ተመልሰዋል፡፡
ወደ ቀያቸው ያልተመለሱ ዜጎችን ለመመለስ ክልሎች ከፌዴራል መንግስት ጋር በትብብር እየተሰራ ይገኛል፡፡
የማንነት ጥያቄን በተመለከተ የህዝብና ቤት ቆጠራ ከማንነት ጋር የሚገናኝ እንዳልሆነም ኤጀንሲው ገልጿል፡፡
በዚህም ማንኛውም ሰው ወይም አካል የማንነት ጥያቄውን ለፌዴሬሽን ምክር ቤት ማቅረብ እንደሚችልና ከመቆጠር የማያግድ መሆኑም ተመልክቷል፡፡
  </TEXT>
</DOC>
<DOC>
 <DOCNO>46</DOCNO>
   <TEXT>
﻿‹‹ባለፈው የሕዝብና ቤት ቆጠራ የአማራ ክልል ሕዝብ ቅሬታ ነበረው፤ አሁን ይህን ቅሬታ ለመፍታት ሁሉም ሊረባረብ ይገባል፡፡›› የአማራ ክልል ፕላን ኮሚሽን
ባሕር ዳር፡ የካቲት 26/2011 ዓ.ም(አብመድ) በአማራ ክልል ባለፉት ጊዜያት የሕዝብ እና ቤት ቆጠራ ሲካሄድ የተሠሩ ስህተቶች ከዕውቀት ማነስ የመነጩ እንደነበሩና ስህተቶችን ለማረም መንግሥት በስፋት ሊያስተምር እንደሚገባ አብመድ ያነጋገራቸው አስተያዬት ሰጭዎች ተናገሩ፡፡
አራተኛውን የሕዝብ እና ቤት ቆጠራ በተመለከተ ለአብመድ አስተያዬት የሰጡት በአማራ ክልል የተለያዩ አካባቢ ነዋሪዎች ‹‹ባለፉት ጊዜያት ቆጠራ ሲካሄድ የሠራናቸው ስህተቶች ከዕውቀት ማነስ የመነጩ ነበሩ፤ ያለንን ቤተሰቦች ሁሉንም አላስመዘገብንም፡፡ ይህ የሆነው ደግሞ ልጆችን ማስቆጠር ትክከል አይደለም የሚል የተሳሳተ እምነት ስለነበረንና የማስቆጠሩን ጥቅም ስለማናውቅ ነበር፡፡ አሁንም ቢሆን ስለጥቅሙ ለሕዝቡ ትምህርት ሊሰጥ ይገባል›› ብለዋል፡፡
ኅብረተሰቡ የሕዝብና ቤት ቆጠራው በማኅበራዊ፤ በኢኮኖሚና በፖለቲካዊ ዘርፎች ያለዉን ፋይዳና ጉዳቱን ተረድቶ በቆጠራው ዕለት በነቂስ እንዲሳተፍ አስቀድሞ ትምህርት መሰጠት እንዳለበት ነው አስተያዬት ሰጭዎች የተናገሩት፡፡
ከዚህ በፊት በነበረው የሕዝብና ቤት ቆጠራ የተሳተፉ የቆጠራ ባለሙያዎች ደግሞ የሕዝብ እና ቤት ቆጠራን በተመለከተ በአመለካከት ላይ የተሠራ ግንዛቤ በቂ ባለመሆኑ አንዳንድ ቦታዎች ሰዎች የቤታሰብ ቁጥራቸውን ቀንሰው ሲያስመዘግቡ መታዘባቸውንና ባለሙያዎችም ያለውን ድካም በመፍራት አንድ ቦታ ላይ ሆነው በግምት ሞልተው ይመለሱ እንደነበር አስታውሰዋል፡፡ ጉዳዩ የሕዝብን ጥቅም የሚያሳጣ በመሆኑ በዚህ ቆጠራ ላይ ይህን ላለመድገም መሠራት እንዳለበትም አስያዬት ሰጥተዋል፡፡
በየ10 ዓመቱ የሚደረገዉ የሕዝብና ቤት ቆጠራ ለአስተዳደራዊ ጉዳዮችና ለምርጫ፣ ለዕቅድ ዝግጅት፣ ለክትትልና ግምገማ እንዲሁም ለምርምር የሚጠቅሙ ሕዝብን የሚመለከቱ መረጃዎችን በቆጠራ መሰብሰብ፣ ማጠናከር፣ መገምገምና ማሰራጨት በመሆኑ በአራተኛዉ የሕዝብና ቤት ቆጠራ ፍትሐዊና ትክክለኛ መረጃ ለማሰባሰብ በቴክኖሎጂ በመታገዝ የሚሠራ መሆኑን የአማራ ክልል ፕላን ኮሚሽን ኮሚሽነር አቶ በድሉ ድንገቱ ተናግረዋል፡፡
አቶ በድሉ እንደገለጹት የአንድን ሀገር የልማት እንቅስቃሴ ለመምራት የሕዝቡን ቁጥር ማወቅ ትልቅ ፋይዳ አለዉ፡፡ እንደ ሀገር እና እንደ ክልል የሚወጡ ፖሊሲና ስትራቴጂዎች ሕዝቡን ተጠቃሚ እንዲያደርጉ ከተፈለገ የሕዝብን ቁጥር ማወቅ ተገቢ ነው፡፡ ሕዝቡን ከልማቱ ተጠቃሚ ለማድረግ በነብስ ወከፍ ደረጃ ተቆጥሮ በትክክል መታወቅ ይኖርበታልም ነው ያሉት፡፡
የሚሰበሰቡ የሕዝብና ቤት ቆጠራ መረጃዎች ትክክለኛ ካልሆኑ ሕዝቡን በኢኮኖሚ፣ በማኅበራዊና በፖለቲካዊ ዘርፍ ፍትሐዊ ተጠቃሚነቱን እንደሚያሳጡት ኮሚሽነሩ አስገንዝበዋል፡፡
ኢኮኖሚዉ የሚያመነጨዉን ሀብት በፍትሐዊነት ተጠቃሚ ለማድረግ ትክክለኛው የሕዝብ ብዛት መታወቅ አለበት፡፡ ትምህርት ቤቶች፣ የጤና አገልግሎት እና የንጹህ መጠጥ ዉኃ ለመዘርጋት በአንድ አካባቢ የሚኖርን ሕዝብ ብዛት መታወቅ አለበት፡፡ የሕዝቡ ብዛት በትክክል ካልታወቃ ሕዝቡ ከሀገሪቷ ሀብት በፍትሐዊነት እንዳይጠቀም ያደርጋልም ነው ያሉት፡፡
የሕዝብ ቁጥርን በፖሊቲካዊ ጥቅሞቹ ሲታይ ለአብነት በምርጫ ውክልና የሚሰጠው በሕዝብ ብዛት ነዉ፤ ስለሆነም የሕዝቡ ቁጥር ካልታወቀ ሕዝቡ በብዛቱ ልክ ማግኘት ያለበትን ዉክልና ሳያገኝ ይቀራል ማለት ነው፡፡
በኢትዮጵያ የሕዝብና ቤቶች ቆጠራ ኮሚሽን በምክትል ጠቅላይ ሚኒስትር የሚመራ አካል ተዋቅሮ እንዲሁም በሀገር ደረጃ የትምህርትና ቅስቀሳ ኮሚቴ ተቋቁሞ እየሠራ መሆኑ ይታወቃል፡፡
በአማራ ክልል 37 ሺህ 196 የሚጠጉ የቆጠራ ቦታዎች ተለይተዋል፡፡ በገጠር የቆጠራ ቦታ ከ100 እስከ 150 ቤተሰብ ሲይዝ በከተማ ደግሞ ከ150 እስከ 2መቶ ቤተሰብ ታሳቢ ያደረገ ነዉ፡፡ ቆጠራውን ለማከናወንም 34 ሺህ 351 ቆጣሪዎች ተመልምለዋል፡፡ 8ሺህ 760 ቆጠራውን የሚከታታሉ ባለሙያዎች (ሱፐርቫዘሮች) ይሳተፋሉ፡፡
መጋቢት 29 ቀን 2011 ዓ.ም የሚጀመረዉ የዚህ ዓመት የሕዝብና ቤት ቆጠራ ልዩ የሚያደርገው በቴክኖሎጂ የተደገፈ መሆኑ ነዉ፡፡ ሥራው በ‹ጅፒኤስ ቴክኖሎጅና ሶፍትዌር› የሚታገዝ መሆኑም ታውቋል፡፡
ለቴክኖሎጂው መሳካት በቅርበት የቴክኒክ ድጋፍ ማድረግ የሚችሉ 188 የኢንፎርሜሽንና ኮምፒዉተር ቴክኖሎጂ ባለሙያዎች እየተመለመሉ መሆኑም ታውቋል፡፡ 
እንደ ኮሚሽነሩ ገለጻ ከሆነ በአማራ ክልል የቴክኖሎጂውን ውጤታማነት ለመፈተሸ 10 ቦታዎች ተመርጠዉ የሙከራ ቆጠራዎች ተካሄደዉ በተሳካ ሁኔታ ተከናውኗል፡፡ ቴክኖሎጂዉ መሠረታዊ ችግር እንዳይኖርበት በባለቤትነት ይዞ የሚሠራዉ የፌዴራል ማዕከላዊ ስታስትክስ ኤጀንሲ ነዉ፡፡
በ1999 ዓ.ም በተደረገዉ የቤትና የሕዝብና ቤት ቆጠራ መሠረታዊ ክፍተት በመኖሩ የአማራ ክልል ሕዝብ ቅሬታ ያለዉ መሆኑን አቶ በድሉ አስታውሰው ዘንድሮ ስህተቱ እንዳይደገም ሁሉም በነቃና በባለቤትነት መሳተፍ እንዳለበት አሳስበዋል፡፡
በየደረጃዉ ያለዉ የመንግሥት መዋቅር ትኩረት ሰጥቶ በትክክል ተፈፃሚ እንዲሆን መሥራት አለበት፡፡ የሃይመኖት አባቶች፣ በመንግሥት እና በተለያዩ ድርጅቶች ዉስጥ ያሉ ሠራተኞች ለኅብረተሰቡ ግንዛቤ የመፍጠር ሥራ በመሥራት የበኩላቸዉን እንዲወጡ ኮሚሽነር በድሉ ድንገቱ ጥሪ አቅርበዋል፡፡
  </TEXT>
</DOC>
<DOC>
 <DOCNO>47</DOCNO>
   <TEXT>
﻿ስለሕዝብ እና ቤቶች ቆጠራ ግንዛቤው እንደሌላቸው አብመድ ያነጋገራቸው አርሶ አደሮች ገለጹ::
ባሕር ዳር፡ የካቲት 30/2011 ዓ.ም(አብመድ) አርሶ አደሮች ስለሕዝብ እና ቤት ቆጠራው ዕውቅና እንዲኖራቸው እየሠራ መሆኑን ደግሞ የአማራ ክልል የመንግሥት ኮሙኒኬሽን ጉዳዮች ጽሕፈት ቤት አስታውቋል፡፡
ለ4ኛ ጊዜ የሚካሄደው የሕዝብ እና ቤት ቆጠራ መጋቢት 29 ቀን 2011 ዓ.ም ይጀመራል፡፡ ለሕዝብ እና ቤት ቆጠራ ከወዲሁ ሰፊ ቅድመ ዝግጅቶች እየተደረገ መሆኑንም በመንግሥት በኩል እየተገለጸ ነው፡፡ ከዝግጅቶች መካከል ኅብረተሰቡ ቤቶችንና ልጆቹን እንዴት ማስቆጠር እንደሚገባው የግንዛቤ ፈጠራ መሥራት አንዱ ነው፡፡ በከተሞች አካባቢ ያለው ሕዝብ ስለቆጠራው በተለያዩ የመገናኛ ብዙኃን አማራጮች የተሻለ ግንዛቤ እንደሚያገኝ ይገመታል፡፡
ነገር ግን ከ80 በመቶ በላይ የሚሆነው የአማራ ክልል ሕዝብ በገጠር የሚኖር በመሆኑ በቂ የሚዲያ አማራች እንዳለው ለመግለጽ አያስደፍርም፡፡ አብመድ ያነጋገራቸው አርሶ አደሮች ስለቆጠራው የሰጡት አስተያዬት በቂ ግንዛቤ ላለመፈጠሩ ማሳያ ናቸው፡፡
ከአነጋገርናቸው ውስጥ አቶ ይታየው በዓለም እና ወይዘሮ ይታጠቁ ጥላሁን ስለሕዝብ እና ቤት ቆጠራ ‹‹መንግሥት የሚያመጣው ማንኛውም ነገር አይጎዳንም፤ ሕዝብ እና ቤት ቆጠራ ግን ለማን? ለምን? እንደሚጠቅም ብዙም ዕውቀቱ የለንም›› ብለዋል፡፡
የሕዝብ እና ቤቶች ቆጠራ በአግባቡ ካልተካሄደ ደግሞ በአርሶ አደሮች አካባቢ ማዳበሪያ ለማዳረስ፣ የጤና ተቋማትን ለመሥራት፣ ሰው ሰራሽ እና የተፈጥሮ አደጋዎች ሲደርሱ ድጋፍ ለማድረግ እና በጀት ለመመደብ አስቸጋሪ እንደሚሆን የሥነ-ሕዝብ ባለሙያዎች ያስረዳሉ፡፡
ለአርሶ አደሮች ተገቢ የሆነ የግንዛቤ ፈጠራ ሥራ ተሰርቶ የሕዝብ እና ቤቶች ቆጠራ በአግባቡ እንዲመራ ከዞኖች ጀምሮ እስከ ወረዳ አስታዳደር የኮሙኒኬሽን ጉዳዮች ጽሕፈት ቤቶች ሥራውን በአግባቡ እንዲያስኬዱ ኃላፊነት ተሰጥቷቸው እየሠሩ ነው፡፡ አርሶ አደሮች በየአደረጃጀት እና በየእምነት ተቋማት ግንዛቤ እንዲፈጠር ሥራ እየተሠራ መሆኑን የተናገሩት ደግሞ በአማራ ክልል ኮሙኒኬሽን ጉዳዮች ጽሕፈት ቤት የሚዲያ ይዘት ማበልፀግ ዳይሬክቶሬት ዳይሬክተረ አቶ ጋርዳቸው አንሙት ናቸው፡፡
አቶ ጋርዳቸው እንደገለጹት በክልል ደረጃ ግንዛቤ ለመፍጠር ተልዕኮ ከተሰጣቸው የዞን የመንግሥት ኮሙኒኬሽን ጉዳዮች ጋር በየቀኑ በሪፖርት እየተገናኙ ነው፡፡ ከወረዳዎች ጋር ግን ክልሉ በቀጥታ ስማይገናኝ ኃላፊነቱን ዞን መስጠቱንም አስታውቀዋል፡፡ ‹‹በሥራው ላይ የሚታዩ ክፍተቶችን እየለየን፣ እየገመገምን እናርማለን›› ብለዋል፡፡ በወረዳ ደረጃ የሕዝብ እና ቤት ቆጠራ በአግባቡ እንዲካሄድ ኃላፊነት የተሰጣቸው አካላትም ሕዝቡን ተጠቃሚ የሚያደረጉ ሥራዎችን እንዲሠሩ ጥሪ አስተላልፈዋል፡፡
  </TEXT>
</DOC>
<DOC>
 <DOCNO>48</DOCNO>
   <TEXT>
﻿የ3ኛው የሕዝብና ቤቶች ቆጠራ ውጤት እንዲሰረዝ አብን ጠየቀ።
ባሕር ዳር፡ መጋቢት 10/2011ዓ.ም (አብመድ) የአማራ ብሄራዊ ንቅናቄ ( አብን) በ1999 ዓ.ም የተካሄደው የሕዝብና ቤቶች ቆጠራ ውጤት እንዲሰረዝ ጠይቋል።
ንቅናቄው ዛሬ በሰጠው መግለጫ በቆጠራው የተሳተፉ ባለሙያዎችና ባለስልጣናት ተጠያቂ መሆን እንዳለባቸውም አቋሙን አሳውቋል።
በቆጠራው ለተፈጠረው ስህተትም መንግስት ካሳ መክፈል እንዳለበት ነው አብን የጠየቀው።
በአዲስ አበባ እና አካባቢው ስለታማ ነገሮችን በመያዝ ከህግ አግባብ ውጭ እተንቀሳቀሱ እና ህዝብን እያሸበሩ ባሉ አካላት ላይ የኦሮሞ ፖለቲካ ኃይሎች ዝምታ ተገቢ አለመሆኑንም አብን በመግለጫው አስታውቋል።
የንቅናቄው የፖለቲካ ዘርፍ ኃላፊ አቶ መልካሙ ሹምዬ እና የሕዝብ ግንኙነት ኃላፊዉ አቶ ክርስቲያን ታደለ በሰጡት መግለጫ መንግስት የህግ የበላይነትን ማስከበር ባለመቻሉ የዜጎች ሰብዓዊ እና ዴሞክራሲያዊ መብት በተለያዩ የሀገሪቱ አካባቢዎች እየተጣሰ ለእንግልትና ለስደት እየተዳረጉ ነው ሲሉ ቅሬታቸውን ገልፀዋል፡፡
አሁን በስራ ላይ ያለው ህገ መንግስት ሁሉንም ብሄር ብሄረሰቦች በፍትሃዊነት ያሳተፈ እና ተጠቃሚ ያደረገ ባለመሆኑ እንዲቀየር አብን ጥረት እንደሚያደረግም አስታውቀዋል።
ፍትህ እንዲሰፍን እና የዜጎችን ደህንነት ስጋት ላይ የሚጥሉ ማናቸውንም እንቅስቃሴዎች መንግስት እልባት እንዲሰጣቸው አብን ጠይቋል፡፡
ንቅናቄው በ1999 ዓ.ም በተካሄደው የህዝብና ቤቶች ቆጠራ በተለይም በአማራ ህዝብ ላይ ሆን ተብሎ በተፈፀመው ጥፋት ተመጣጣኝ ካሳ እንዲከፈል፤ ቆጠራውም እንዲሰረዝ እና ጥፋተኞች በህግ እንዲጠየቁ መንግስትን ጠይቋል፡፡
ላልተወሰነ ጊዜ በተራዘመው 4ኛው የህዝብና ቤቶች ቆጠራ ተዓማኒነት የተሞላባቸው አሰራሮች እንዲካሄዱ እና ከአሁን በፊት የተፈፀሙ ስህተቶች እንዳይደገሙ ትግል እንደሚያደርግ ንቅናቄው በሰጠው መግለጫ አስታውቋል፡፡
  </TEXT>
</DOC>
<DOC>
 <DOCNO>49</DOCNO>
   <TEXT>
﻿የሕዝብና ቤት ቆጠራ መራዘም ጉዳይ!
የፌደራል መንግሥት ከኦሮሞ ኤሊቶችና ኦነግ ውጭ በሕዝብ ለሚነሱ ጥያቄዎች ለአንዳቸውም መልስ ሲሰጡ አይታይም፤ ይህ አንድም ንቀት አሊያም ምን ታመጣላችሁ ነው፡፡ በንቀት እየተሔደበት ያለው አንደኛው የሕዝብና ቤት ቆጠራው ነው፡፡
አጀንዳ በአጀንዳ ላይ እየደራረቡ የሕዝብና ቤት ቆጠራው የሚጀመርበት ቀን ላይ መድረስን ነው እንደመፍትሔ ያደረጉት፡፡ ይህ አካሔድ አደገኛ እንደሆነ እንዲረዱን እንፈልጋለን፡፡ ምናልባትም በጅምር የቀረው አቢዮት መጨረሻ ሊሆን ይችላል፡፡ በትንሹ ሊቆጥሩ የሚመጡ ባለሙያዎች በአካባቢያችን ዝር እንዳይሉ ማድረግ ቀላል ነው፡፡ ስምምነት የሌለበት ፕሮጀክት ሁሌም አይሳካም፡፡
በአጪሩ በአማራው አካባቢ በዚህ ዓመት የቤት ቆጠራ የለም፤ ቤት እቆጥራለሁ ብሎ የሚመጣ ባለሙያ ሪስክ እንዳይወስድ እንመክራለን፡፡ ሚሊዮን ዜጎች ማደሪያቸው ጎዳና ሆኖ ሚሊዮን ቤቶች ፈርሰው የሚቆጠረው የትኛው ነው? የተቃጠለ ባድማ ይቆጠራል? በቡልዶዘር የፈረሰ ቤት ይቆጠራል? በጫካ መድረሻ ያጡ መጻጉ ዜጎችን የት አግኝተን ነው የምንቆጥራቸው?
በመጀመሪያ የተረጋጋ ሰላም ይፈጠር! ቅድሚያ ለዜጎች መኖር ዋስትና እንስጣቸው! ከዚያ ቤትና ሕዝብ ቆጠራ አሊያም ምርጫ ይምጣ!!
  </TEXT>
</DOC>
<DOC>
 <DOCNO>50</DOCNO>
   <TEXT>
﻿ባለፋት ሶስት ጊዚያት በኢትዮጵያ በተካሄዱት የህዝብ እና ቤቶች ቆጠራዎች የተሰሩ ስህተቶች እንዳይደገሙ ጥንቃቄ ማድረግ እንደሚገባ የአማራ ብሔራዊ ንቅናቄ (አብን) አሳሰበ፡፡
ባሕር ዳር፡ የካቲት 08/2011 ዓ.ም(አብመድ) ባለፋት ሶስት ጊዚያት የተካሄዱትን የህዝብ እና ቤቶች ቆጠራዎች መነሻ በማድረግ ቀጣይ በሚካሔደው ቆጠራ ስጋቶች እና መደረግ በሚገባቸው ጥንቃቄዎች ላይ በአዲስ አበባ ውይይት እያካሄደ ነው።
ባለፋት የቆጠራ ጊዚያት የተሠሩት ስህተቶች መጋቢት 29 /2011 ዓ.ም በሚካሄደው 4ኛው የኢትዮጵያ ህዝብና ቤቶች ቆጠራ እንዳይደገሙ ሁሉም የአማራ ህዝብ በንቃት እንዲሳተፍ ንቅናቄው ጠይቋል፡፡
በተለይም ምሁራን ህዝቡን በማንቃት እና ቆጠራው በውጤታማነት እንዲጠናቀቅ የበኩላቸውን እንዲወጡ ነው ንቅናቄው የጠየቀው፡፡
የአብን ሊቀመንበር ዶክተር ደሳለኝ ጫኔ ‹‹ባለፋት ቆጠራዎች የአማራ ህዝብ ቁጥር ‹‹ሆን ተብሎ›› እንዲቀንስ ተደርጓል፤ በዚህም ክልሉ በብዙ ዘርፎች ተጎድቷል›› ብለዋል፡፡ በመሆኑም በቀጣይ የሚካሔደውን የህዝብና ቤቶች ቆጠራ ውጤታማ በማድረግ የክልሉ ህዝብ ማግኘት ያለበትን ማህበራዊ እና ኢኮኖማያዊ ተጠቃሚነት ማረጋገጥ እንደሚገባ ነው ያሳሰቡት፡፡
በጎንደር ዩኒቨርሲቲ የሥነ ህዝብ እና ዲሞግራፊ መምህር ዶክተር ሲሳይ ምስጋናው በኢትዮጵያ ባለፉት ጊዚያት የተካሄዱት የሕዝብና ቤቶች ቆጠራዎች ችግሮችና የ2011 ዓ.ም ቆጠራ ስጋቶችን መሠረት የደረገ ጥናታዊ ጽሁፍ አቅርበዋል።
በጥናታዊ ጽሁፋቸው እንዳመላከቱትም ባለፋት ቆጠራዎች የአማራ ክልል ህዘብ ቁጥር በ1987 ዓ.ም ከነበረው በ 2 ነጥብ 5 ሚሊዮን ቀንሷል፡፡ በሶስቱ ቆጠራዎች ደግሞ 6 ሚሊዮን የሚሆን የአማራ ክልል ህዝብ አለመቆጠሩን ተናግረዋል።
የህግ ባለሙያው አቶ ውብሸት ሙላት በበኩላቸው ‹‹የህዝብ እና ቤቶች ቆጠራ ህግ ማዕቀፍ›› በሚል ርዕስ የሌሎች ሀገሮችን ተሞክሮዎች እያጣቀሡ አቅርበዋል፡፡
በጽሁፋቸውም ቆጠራውን ያካሔደው ተቋም ገለልተኛ እና ነጻ አለመሆን ከአሁን በፊት በተካሔዱት ቆጠራዎች ለተፈጠሩት ስህተቶች ምክንያት ነበር ብለዋል፡፡ አደረጃጀቱ አለመቀየሩም ለአሁኑ ቆጠራ ስጋት እንደሚሆን ነው ያቀረቡት፡፡
  </TEXT>
</DOC>
<DOC>
 <DOCNO>51</DOCNO>
   <TEXT>
﻿የቆጠራ ካርታ ባልተዘጋጀላቸው አካባቢዎች የህዝብ እና ቤት ቆጠራው በልዩ ሁኔታ ይካሄዳል  
On Feb 25, 2019  810
አዲስ አበባ ፣ የካቲት 18 ፣ 2011 (ኤፍ ቢ ሲ) የቆጠራ ካርታ ባልተዘጋጀላቸው የተወሰኑ አካባቢዎች የህዝብ እና ቤት ቆጠራው በልዩ ሁኔታ እንደሚካሄድ የማዕከላዊ ስታቲስቲክስ ኤጀንሲ አስታወቀ።
ባለፈው አመት መካሄድ የነበረበት 4ኛው ብሄራዊ የህዝብ እና ቤቶች ቆጠራ መጋቢት 29 ቀን ሊካሄድ ቀን ተቆርጦለት ዝግጅት በመጠናቀቅ ላይ ነው።
ለቆጠራው የሚያስፈልጉ የግብዓት ስርጭት እና የቆጠራ ተቆጣጣሪዎች እና የቴክኒክ ባለሙያዎች ስልጠናም እየተካሄደ ይገኛል።
ይሁን እንጅ ከቆጠራው አስቀድሞ የቆጠራ ካርታ ያልተሰራላቸው ቦታዎች እንዴት ሊቆጠሩ ነው በሚል ጠቅላይ ሚኒስትር ዶክተር አብይ አህመድ፥ ከቤኒሻንጉል፣ ጋምቤላ፣ አፋር፣ ሶማሌና ሃረሪ ከተውጣጡ የማህበረሰብ ተወካዮች ጋር በተወያዩበት ወቅት ጥያቄዎች ተነስተዋል።
ጠቅላይ ሚኒስትሩም በምላሻቸው የህዝብና ቤት ቆጠራው ዋነኛ አላማ ትክክለኛ የኢትዮጵያን ህዝብ ቁጥር ማወቅ መሆኑን ጠቅሰው፥ ብዙ ቁጥር ለመያዝ የሚደረግ ሽሚያ ካለ መቆም እንዳለበት ተናግረዋል።
የማዕከላዊ ስታቲስቲክስ ኤጀንሲ በበኩሉ በክልሎች፣ ወረዳዎች እና ቀበሌዎች መካከል የቦታ ይገባኛል ጥያቄዎች ሲነሱ መቆየታቸውን ይገልጻል።
ለቆጠራው በመላ ሀገሪቱ ከ152 ሺህ በላይ ካርታ ሲዘጋጅም በእነዚህ አካባቢዎች ጥንቃቄ ተደርጓል ነው ያለው።
ካርታው ከተዘጋጀ በኋላም የይገባኛል ጥያቄ ተነስቶባቸው ጉዳዩ ፖለቲካዊ መፍትሄ እንዲያገኝ ባለፉት ሁለት አመታት ጥረት ተደርጎ ስምምነት ላይ ያልተደረሰባቸው ጥቂት አካባቢዎች መኖራቸውን በኤጀንሲው የካርቶግራፊ እና ጂ አይ ኤስ ዳይሬክቶሬት ዳይሬክተር አቶ ሲሳይ ጉታ ይናገራሉ።
ከኤርትራ ጋር ቀደም ብሎ በነበረው ችግር ሳቢያም 16 የአፋር ክልል ቀበሌዎች እንዲሁም ሞያሌ ከተማ የቆጠራ ካርታ አለመዘጋጀቱንም ጠቅሰዋል።
የቆጠራ ካርታዎቹ በዘመናዊ ቴክኖሎጂ በመደገፍና በእግር በመንቀሳቀስ የተዘጋጁ ሲሆን፥ በአሁኑ ወቅትም ቆጠራው በሚካሄድባቸው ታብሌቶች ላይ እየተጫኑ ይገኛሉ።
ካርታ ያልተዘጋጀላቸው አካባቢዎች ላይም ኤጀንሲው በሚከተለው ልዩ የቆጠራ ዘዴ መሰረት ቆጠራው ይካሄዳል ነው ያሉት።
የኤጀንሲው ዋና ዳይሬክተር አቶ ቢራቱ ይገዙም በ4ኛው የህዝብና ቤት ቆጠራ የማይቆጠር ሰው እና ቤት አለመኖሩን ጠቅሰው፥ የቆጠራ ካርታ ባልተዘጋጀላቸው አካባቢዎች የሚኖሩ ዜጎች እና ቤቶች በልዩ ሁኔታ ይቆጠራሉ ብለዋል።
የአፋር ክልል 16 ቀበሌዎች የቆጠራ ካርታ ባይዘጋጅላቸውም ከሌላ ወገን የሚነሳ ቅሬታ ስለሌለባቸው ቆጠራው ሲሰራ ለአፋር የሚደመር ይሆናል።
የሞያሌው ግን በኦሮሚያ እና ሶማሌ ክልሎች መካከል ስምምነት እስካልተደረሰ ድረስ ቆጠራው ሲከናወን ለሁለቱም ክልሎች ሳይደመር ቁጥሩ በብሄራዊ ደረጃ እንደ ግብዓት ይውላል ተብሏል።
ኤጀንሲው የይገባኛል ጥያቄዎችን የመመለስ ስልጣን እንደሌለውና ጥያቄ በሚነሳባቸው አካባቢዎች ጭምር ቆጠራው እንደሚካሄድ ጠቅሶ፥ ጥያቄው ምላሽ ሲያገኝ የቆጠራው ውጤት ወደተወሰነለት አካል ይደመራል ብሏል።
4ኛው የህዝብና ቤት ቆጠራ ያለምንም ሳንካ እንዲካሄድም በምክትል ጠቅላይ ሚኒስትር ደመቀ መኮንን የሚመራውና የሁሉም ክልሎች ርዕሳነ መስተዳድሮች የሚሳተፉበት የህዝብና ቤት ቆጠራ ኮሚሽን በበላይነት እያስተባበረ ይገኛል።
  </TEXT>
</DOC>
<DOC>
 <DOCNO>52</DOCNO>
   <TEXT>
﻿አዲስ አበባ መጋቢት 6/2011 በተያዘው ወር መጨረሻ የሚጀመረው 4ኛው ዙር አገር አቀፍ ሕዝብና ቤት ቆጠራ ዝግጅት መጠናቀቁን የማዕከላዊ ስታቲስቲክስ ኤጀንሲ አስታወቀ።
የኤጀንሲው ምክትል ዋና ዳይሬክተር ወይዘሪት አበራሽ ታሪኩ ከሌሎች የኤጀንሲው የስራ ኃላፊዎች ጋር ዛሬ በጉዳዩ ላይ መግለጫ ሰጥተዋል።
መጋቢት 29 ቀን 2011 ዓ.ም በይፋ የሚጀመረው 4ኛው ዙር የሕዝብና ቤት ቆጠራ የካርታ ስራ፣ የመረጃ ቋት ማሳደግ፣ የሰው ኃይል ማሟላት፣ ሎጂስቲክስና ስልጠና ዝግጅት በመጠናቀቅ ላይ መሆኑን ጠቁመዋል።
”ለ1 ሺህ 600 የአሰልጣኝ ስልጠና መሰጠቱን ገልጸው፤ ከየካቲት 26 ጀምሮ እስከ መጋቢት 8 የሚቆይ የቆጣሪና ተቆጣጣሪ ስልጠናዎች በሁሉም የአገሪቱ አካባቢዎች በሚገኙ 25 ቅርንጫፎች ለ8 ሺህ 600 ባለሙያዎች በመሰጠት ላይ ነው” ብለዋል።
በቆጠራው በአጠቃላይ 180 ሺህ የሰው ሃይል እንደሚሰማራ ገልጸው፤ የዘንድሮ ቆጠራ ከዚህ በፊት ከነበሩት ሶስት ቆጠራዎች በተለየ የመረጃ አሰባሰብ በዲጅታል ወይም በታብሌት ኮምፒተሮች እንደሚደረግ ተናግረዋል።
ለቆጠራው የተመለመሉ ሰዎች መምህራን፣ የጤናና የግብርና ባለሙያዎች ሲሆኑ አካላዊ ብቃት፣ ስነ ምግባርና ሌሎች መስፈርቶች እንዳሉበት ጠቁመዋል።
ለመረጃ ስብሰባ ከሚሰራጩ 180 ሺህ ታብሌቶች መካከል 90 በመቶዎቹ የመረጃ መሰብሰቢያ መተግበሪያ እንደተጫነላቸው ገልጸው፤ ቀሪዎቹም በጥቂት ቀናት ውስጥ ሶፍትዌሩ ተጭኖላችው እንደሚሰራጩ ገልጸዋል።
የቆጠራ መረጃዎችን የያዙት መተግበሪያዎች በኤጀንሲው ከፍተኛ የአይሲቲ ባለሙያዎች የተዘጋጁና በልዩ ልዩ መረጃ መሰብሰቢያ ሲያገለገሉ የቆዩ ቢሆንም ከአሁኑ ቆጠራ ግዙፍነት አንጻር ከአሜሪካ የቆጠራ ቢሮ የባለሙያ ድጋፍ መገኘቱን ጠቁመዋል።
በሶፍትዌር ዝግጅቱ የመረጃ መረብ ደህንነት ኤጀንሲ (ኢንሳ) እንዳለበት የሚገለፀው ጉዳይ ከእውነት የራቀ መሆኑን ገልጸው፤ ኢንሳ በመረጃው ቋት ደህንነት ጥበቃ እንጂ በሌሎች ቴክኒካል ጉዳዮች ኃላፊነት እንደሌለው አብራርተዋል።
ከሁለት ዓመት በፊት ጀምሮ ለቆጠራ ስራ 3 ነጥብ 5 ቢሊዮን ብር በጀት እንደነበረው የገለጹት ወይዘሪት አበራሽ፤ አሁን ላይ ለሚደረጉ ስራዎች በገንዘብና ኢኮኖሚ ሚኒስቴር በኩል 1 ነጥብ 3 ቢሊዮን ብር ለክልሎች መከፋፈሉን ገልጸዋል።
በወቅቱ ግምት ውስጥ ያልገቡ ስራዎችን ለማከናወን ደግሞ ተጨማሪ የበጀት ጥያቄ ለህዝብ ተወካዮች ምክር ቤት መቅረቡን በማመልከት በጀቱ በቅርብ እንደሚለቀቅ እምነታችውን ገልጸዋል።
የሚሰበሰበውን መረጃ ተዓማኒነት በተመለከተም ከፌዴራል እስከ ወረዳ የራሱ የቆጣሪ ተቆጣጣሪዎች እንዳሉት በመጠቆም፣ መረጃው ከተሰበሰበ በኋላ ቆጣሪው የሞላውን መረጃ ከታብሌት ኮምፒተሮች የሚያሳይበትና ከተቆጣሪ ጋር የሚፈራረምበት ወረቀት መዘጋጀቱን አመልክተዋል።
ከኢትዮ ቴሌኮም ጋር በመተባበርም የተሰበሰበው መረጃ ከተቆጠረበት ታብሌት በቀጥታ ወደ ማዕከል የመረጃ ቋት የሚገባበት ስርዓት ተዘጋጅቷል።
በአንዳንድ የአገሪቱ አካባቢዎች ባለው አለመረጋጋትና የዜጎች መፈናቀል ባለበት ስፍራ ቆጠራውን ለማካሄድ ስልጠና እየተሰጠ መሆኑን ተናግረዋል።
የተፈናቀሉ ዜጎች ወደነበሩበት ቦታ ከተመለሱ በቋሚ መኖሪያቸው፣ ካልተመለሱም ባሉበት አካባቢ ስለመፈናቀላችው የሚያሳይ አስፈላጊው መረጃ ተሞልቶ በተጠለሉበት ስፍራ እንደሚቆጠሩ አመልክተዋል።
ብሔርና ሃይማኖትን በተመለከተም ኢትዮጵያ ውስጥ ያሉ ማንኛውም ብሄር ብሔረሰብ ከፌዴሬሽን ምክር ቤት በተወስደ ዝርዝር መሰረት በተሰጣቸው ኮድ እንደሚቆጠሩ ተናግረዋል።
”ተቆጣሪው ከሁለት ብሄር በመወለድም ሆነ በሌላ ምክንያት ‘ብሔሩን’ ለመመለስ ከተቸገረ ዘር፣ ትውልድ፣ ነገድና ጎሳውን በማብራራት በተቀመጡ ኮዶች እንዲካተት ይደረጋል” ብለዋል።
የጥያቄው ዓላማ የብሄር ስብጥር መረጃ ለመሰብሰብ በመሆኑና ‘ኢትዮጵያዊ’ የሚለው የዜግነትን እንጂ የብሔር ማንነት ስለማይገልጽ ‘ኢትዮጵያዊ’ በሚል የቆጠራ ኮድ አልተዘጋጀም ብለዋል።
ኃይማኖትን በተመለከተም ኢትዮጵያ ውስጥ የሚገኙ ኃይማኖቶች ተለይተው ኮድ መሰጠቱን፤ ከ18 ዓመት በታች ከሆኑት በስተቀር የቤተሰቡ አባላት ግላዊ ሃይማኖታቸውን በማሳወቅ እንዲሞላ ለቆጣሪዎች ስልጠና መሰጠቱን ተመልክቷል።
4ኛው ዙር ቆጠራ ከመጋቢት 29 ቀን 2011 ዓ.ም ጀምሮ ለ20 ቀናት ይካሄዳል ተብሎ ይጠበቃል።
በቆጠራው የሚገኘውን ውጤት፣ ሌሎች የመረጃ ግብዓቶችን በመጠቀም የሕዝብ ብዛት ትንበያ እንደሚሰራ ተጠቅሷል።
  </TEXT>
</DOC>
<DOC>
 <DOCNO>53</DOCNO>
   <TEXT>
﻿4ኛው የኢትዮጵያ ህዝብና ቤት ቆጠራ ከመጋቢት 29 ጀምሮ እንደሚካሄድ ተገለጸ
 የብሄራዊ ፕላንና ልማት ኮሚሽን አራተኛው የኢትዮጵያ ህዝብና ቤት ቆጠራ ከመጋቢት 29 ጀምሮ እንደሚካሄድ አስታወቀ።
የህዝብና ቤት ቆጠራውን አስመልክቶ በዛሬው እለት የኮሚሽኑ ኮሚሽነር ዶክተር ፍጹም አሰፋ መግለጫ ተሰጥተዋል።
ኮሚሽነሯ በመግለጫቸውም መጋቢት 29 ቀን 2011 የሚጀመረውን የህዝብና ቤት ቆጠራ ግልጽና ተዓማኒ በሆነ መልኩ ለማካሄድ ዝግጅቶች መጠናቀቃቸውን ተናግረዋል።
እንዲሁም ከዚህ ቀደም የነበሩ ቅሬታዎች እንዳይፈጠሩ ለማድረግ ዝግጅት መጠናቀቁን ነው ዶክተር ፍጹም የገለፁት።
የህዝብና ቤት ቆጠራው በዘመናዊ ቴክኖሎጂ የሚደገፍ ሲሆን፥ አዳዲስ አሰራሮች ተግባራዊ ይደረጉበታልም ነው የተባለው።
በዚህም በርካታ ታብሌቶች፣ ጂፒኤስና ሌሎች መሰል ግብዓቶች መዘጋጀታቸውም ተገልጿል።
የማዕከላዊ ስታስቲክስ ኤጀንሲ ዋና ዳይሬክተር አቶ ቢራቱ ይገዙ በበኩላቸው፥ ቆጠራውን ለማካሄድ ከዚህ በፊት ወረቀት ጥቅም ላይ ይውል የነበረ ሲሆን፥ አሁን ላይ የሌሎች ሀገራት ተሞክሮዎችን በመውሰድ አሰራሩ ሙሉ በሙሉ ወደ ዲጂታል መቀየሩን ተናግረዋል።
በቆጠራ ሂደት ችግሮች ቢከሰቱ እንኳን ቶሎ ለማስተካከል የሚያስችል የበይነ መረብ ቁጥጥር ስርዓት ተግባራዊ የሚደርግ ሲሆን፥ ቆጠራው በትክክል ስለመካሄዱም ማረጋጋጫ የሚሰጥበት የአሰራር ስርዓት መዘርጋቱን አስገንዝበዋል።
በቋንቋ አጠቃቅም ዙሪያ የሚገጥሙ ችግሮችን ለመቅረፍም መጠይቆች በአማርኛ፣ አፋን ኦሮሞ፣ አፋርኛ፣ ሶማሌኛና ትግርኛ መዘጋጀታቸውን ነው ያስረዱት።
ቆጠራው የአርብቶ አደር አካባቢዎችን ጨምሮ በሁሉም አካባቢዎች በተመሳሳይ ጊዜ በአንድ ወቅት እንደሚከናወን የተናገሩት ዋና ዳይሬክተሩ፥ በተመሳሳይ ጊዜ ቆጠራው መካሄዱ ከዚህ ቀደም የታዩ ስህተቶችን ለመቀነስ ያስችላል ብለዋል።
ቆጠራውን የሚከታተል የሂሳብ ባለሙያዎች፣ የሃይማኖት አባቶችና የሀገር ሽማግሌዎች የተካተቱበት አማካሪ ምክር ቤት መቋቋሙም ነው የተገለጸው።
ባለፉት ጊዜያት ሶስት የህዝብና ቤት ቆጠራዎች መካሄዳቸው የሚታወስ ሲሆን፥ ሶስተኛው ቆጠራ በርካታ ቅሬታዎች የተነሱበት ነበርም ተብሏል።
የፊታችን መጋቢት 29 ቀን 2011 ዓ.ም ለመጀመር የታቀደው የህዝብና ቤት ቆጠራ ፕሮግራም በ2010 ዓ.ም ሊካሄድ ታቅዶ የነበረ ሲሆን፥ በሀገሪቱ በተከሰቱ አለመረጋጋቶችና ጸጥታ ችግሮች ጋር በተያያዘ መራዘሙ ይታወሳል።
  </TEXT>
</DOC>
<DOC>
 <DOCNO>54</DOCNO>
   <TEXT>
﻿አዲስ አበባ መጋቢት 10/2011 በግጭት ምክንያት የተፈናቀሉ በርካታ ቁጥር ያላቸውን ወገኖች ወደ ነበሩበት ቀዬ የመመለሱ ስራ በበቂ ሁኔታ ባለመሰራቱ 4ኛው የህዝብና ቤት ቆጠራ እንዲራዘም የዉሳኔ ሀሳብ ቀረበ።
የህዝብና ቤት ቆጠራ ኮሚሽን ባካሄደው ስብሰባ አራተኛዉን የህዝብና ቤት ቆጠራ ለማካሄድ የተደረገዉን ዝግጅት በመገምገም የውሳኔ ሃሳቦች አሳልፏል።
በጊዜያዊ መጠለያ ውስጥ የሚገኙ ተፈናቃይ ዜጎች ትርጉም ባለው ደረጃ ወደ ነበሩበት ቦታ እስኪመለሱ ድረስ ቆጠራውን ለማካሄድ ተጨማሪ ጊዜ በማስፈለጉ እንዲራዘም የውሳኔ ሃሳቡ ቀርቧል።
የውሳኔ ሃሳቡን ኮሚሽኑ ለተወካዮችና ለፌዴሬሽን ምክር ቤቶች እንዲቀርብ በአብላጫ ድምፅ መወሰኑን የጠቅላይ ሚኒስትር ፅህፈት ቤት ያወጣው መግለጫ ያሳያል።
የመግለጫው ሙሉ ቃል ከዚህ እንደሚከተለው ቀርቧል።
• የሕዝብና ቤት ቆጠራው እንዲቀጥል በቴክኒክ ደረጃ በቂ ዝጅግት የተደረገ መሆኑንና ኮሚሽኑና ማዕከላዊ ስታትስቲክስ ኤጀንሲ ሰፊ ስራ የሰሩ መሆኑን፣
• የካርታ እና ተያያዥ ስራዎች እየተገባደዱ መሆኑን፣
• ሌሎች ዝግጅቶችም እየተደረጉ መሆኑን ግንዛቤ ወስዶ የቆጠራውን አላማና ግብ በአስተማማኝ ሁኔታ ለማሳካት የሚያስችሉ ተግባራት የተሟሉ ባለመሆናቸው ማለትም በየአካባቢው ለስራው መሳካት በተገቢው ሁኔታ መጠናቀቅ የሚገባቸው ተግባራት ባለመጠናቀቃቸው እና ተጨማሪ ግዜ የሚያስፈልግ በመሆኑ፣
• ምንም እንኳን ለቆጠራ የቀሩን ቀናት ጥቂት ቢሆንም በተለያዩ ገጭቶች ምክንያት የተፈናቀሉ በርካታ ቁጥር ያላቸውን ወገኖች ወደ ነበሩበት ቀዬ የመመለሱ ስራ በበቂ ሁኔታ ባለመሰራቱ አሁንም በርካታ ዜጎች በጊዜያዊ መጠለያ የሚገኙ በመሆኑ እነዚህ ወገኖች ትርጉም ባለው ደረጃ ወደ ነበሩበት ቦታ እስኪመለሱ ድረስ ተጨማሪ ጊዜ በማስፈለጉ ቆጠራው እንዲራዘም የውሳኔ ሃሳቡን ለተወካዮችና ለፌዴሬሽን ምክር ቤቶች እንዲቀርብ በአብላጫ ድምፅ ወስኗል።
  </TEXT>
</DOC>
<DOC>
 <DOCNO>55</DOCNO>
   <TEXT>
﻿አዲስ አበባ ሰኔ 3/2011 የሕዝብ ተወካዮችና የፌዴሬሽን ምክር ቤቶች የሕዝብና ቤት ቆጠራ መራዘምን አስመልክቶ በቀረቡ የተለያዩ ሃሳቦች ላይ ሰፊ ክርክር በማድረግ ለአንድ ዓመት እንዲራዘም ወስነዋል።
የህዝብ ተወካዮችና የፌዴሬሽን ምክር ቤቶች ዛሬ ባደረጉት 4ኛ ዓመት የስራ ዘመን 3ኛ ልዩ የጋራ ስብሰባ የ2011 ዓ.ም የሕዝብና ቤት ቆጠራ ይራዘም እና አይራዘም በሚሉት ሃሳቦች ላይ ሰፊ ውይይት ተካሂዷል።
የምክር ቤቶቹ አባላት ቆጠራው ይራዘም፣ አይራዘም፣ የሚራዘምበት የጊዜ ገደብ ላልተወሰነ ጊዜ ይባልና ለስድስት ወር ተብሎ ገደብ ይበጅለት የሚሉ የመከራከሪያ ሃሳቦችን አንስተዋል።
አገሪቱ አሁን ካለችበት ሁኔታ አንጻር ቆጠራውን ለማካሄድ አስቻይ ሁኔታ የለም ያሉት አብዛኞቹ አባላት ናቸው።
በአገሪቱ በተፈጥሮና ሰው ሰራሽ ችግሮች ምክንያቶች በርካታ ዜጎች በተፈናቀሉበትና የጸጥታ ስጋት እየተፈጠረ ባለበት ሁኔታ ቆጠራውን ማካሄድ ትክክለኛ መረጃ ማግኘት ስለማያስችል መራዘም አለበት፤
ለቆጠራው የተመረጠው ጊዜ አርሶ አደሩ በእርሻ ስራ ሳቢያ ቤቱ የማይገኝበት፣ተፈናቃዮች ከቀዬአቸው የሌሉበት እንዲሁም ዜጎች በስነ ልቦናና ሞራል ያልተረጋጉበት በመሆኑ መካሄዱ የሚፈለገውን መረጃ ለማግኘት ያዳግታል ነው ያሉት።
በሌላ በኩል ቆጠራው መራዘሙ በአገሪቱ ኢኮኖሚ ላይ ተጽእኖ ከማሳደሩ ባለፈ ግዙፍ አገራዊ አጀንዳዎችን ለማከናወን እንቅፋት ስለሚፈጥር መራዘም የለበትም ያሉም ነበሩ።
መንግስት ቆጣራውን ለማካሄድ በቂ ዝግጅት ያደረገና በርካታ ወጪ ያወጣ በመሆኑ ቆጠራው ቢራዘም ኢኮኖሚው ይጎዳል በማለት የመከራከሪያ ሃሳብ አቅርበዋል።
እነዚህ አባላት በችግር ውስጥ ሆኖ ቆጠራውን ማካሄድ አገሪቱ በቀጣይ ለምታካሂደው አገራዊ አጀንዳና ምርጫ ጠቀሜታ ይኖረዋል ባይ ናቸው።
ቆጠራው ይራዘም የሚለውን ሃሳብ የደገፉት ደግሞ አሁን ባለው አገራዊ ሁኔታ የጊዜ ገደብ አስቀምጦ በዚህ ቀን ይካሄድ ለማለት አስቻይ ሁኔታ ስለሌለ ላልተወሰነ ጊዜ ይራዘም ሲሉ፣ የሕዝብና ቤት ቆጠራ ኮሚሽን ሃላፊነት ተሰጥቶት የጊዜ ገደቡን ያስቀምጥ ያሉም ነበሩ።
ቆጠራው ከሚሰጠው አገራዊ ጠቀሜታ አንጻር ጊዜ መስጠት ግድ ይሆናል ነው ያሉት።
አገሪቱ በለውጥ ጉዞ ላይ እንደመሆኗ ሰላምን ለማረጋገጥና የህዝቡን ስነ ልቦና መረጋጋት የማምጣቱ ስራ ሊተኮርበትና ጊዜ ሊሰጠው ስለሚገባ ላልተወሰነ ጊዜ የሚለው ሃሰብ እንዲጸናም ጠይቀዋል።
ቆጠራውን ለአንድ ዓመት ማራዘም ይበዛል ያሉት ደግሞ አሁን ያለው ተስፋ ሰጪ ሰላም በቅርብ ጊዜ ይረጋገጣል፤ የተጀመረው ዜጎችን ወደ ቀያቸው የመመለስ ስራ በቅርቡ እንደሚጠናቀቅ አመላካች ሁኔታዎች ስላሉም ስድስት ወር በቂ ነው ሲሉ ተከራክረዋል።
የቆጠራውን መራዘም ምክር ቤቱ ማጽደቅ ያለበት አሁን አይደለም፤ ለመራዘሙም የሚመለከታቸው አካላት የአገርን ሰላም የማስጠበቅ ሚናቸውን በአግባቡ ባለመወጣታቸው ነው የሚል አስተያየትም ተሰንዝሯል።
የምክር ቤቱ አፈ ጉባኤ አቶ ታገሰ ጫፎ ለቀረቡ ጥያቄዎችና ሃሳቦች ምላሽ ሲሰጡ የሕዝብና ቤት ቆጠራ ለአገር የሚኖረውን ማህበራዊ፣ ኢኮኖሚያዊና ፖለቲካዊ ፋይዳ ሰፊ መሆኑን አውስተዋል።
የልማት እቅዶች፣ ፕሮግራሞችና ፖሊሲዎች ለመንደፍና ሀብትን በፍትሃዊነት መድቦ ለማስተዳዳር የቆጠራው ፋይዳ የጎላ መሆኑን በመጥቀስ።
ያም ሆኖ አሁን በአገሪቱ ቆጠራውን ለማካሄድ አስቻይ ሁኔታዎች ባለመኖራቸው በተረጋጋና ምቹ አካባቢያዊ ሁኔታ እንዲሁም ጊዜ ማካሄድ ‘አማራጭ የሌለው ነው’ ብለዋል።
የሕዝብና ቤቶች ቆጠራ ኮሚሽን በ2011 የሚካሄደው ቆጠራ ከጥቅሙ ጉዳቱ የሚያመዝን መሆኑን አሳውቆ ለፌዴራል ምክር ቤቶች የአንድ ዓመት የማራዘሚያ ጥያቄ ማቅረቡን ተናግረዋል።
በመጨረሻም ምክር ቤቶቹ ቆጠራው ለአንድ ዓመት ይራዘም የሚለውን የውሳኔ ሃሳብ በ30 ተቃውሞና በሶስት ድምጸ ተአቅቦ በአብላጫ ድምጽ አጽድቀውታል።
ምክር ቤቶቹ ከጋራ ስብሰባቸው ቀደም ብሎ በተናጠል ባካሄዱት ውይይትም የህዝብና ቤት ቆጠራው እንዲራዘም ውሳኔ አሳልፈው ነበር።
የፌዴሬሽን ምክር ቤት የህዝብና ቤት ቆጠራው ይራዘም የሚለውን የውሳኔ ሃሳብ በ8 ተቃውሞና በአራት ድምፀ ተአቅቦ፣ የህዝብ ተወካዮች ምክር ቤት ደግሞ በ24 ተቃውሞና በሁለት ድምፀ ተአቅቦ በአብላጫ ድምፅ ነበር ያሳለፉት።
  </TEXT>
</DOC>
<DOC>
 <DOCNO>56</DOCNO>
   <TEXT>
﻿የ4ኛው ህዝብና ቤት ቆጠራ ተሳታፊዎች ስልጠና በባህር ዳር ከተማ ተጀመረ
 የአራተኛው ህዝብና ቤት ቆጠራ ተሳታፊዎች ስልጠና በባህር ዳር ከተማ ተጀመረ ፡፡
በአማራ ክልል አመራር ኢንስቲትዩት ማዕከል የምዕራብ አማራና የቤኒሻንጉል ጉሙዝ ክልል የአራተኛው ህዝብና ቤት ቆጠራ ተሳታፊዎች ስልጠና ዛሬ ተጀምሯል፡፡
በዚህ የሥልጠና መርሃ ግብር የመክፈቻ ፕሮግራም ላይ የተገኙት የአማራ ክልል መንግስት ኮሙዩኒኬሽን ጉዳዮች ጽህፈት ቤት ኃላፊ አቶ አሰማኸኝ አስረስ ሰልጣኞቹ በቆጠራው ችግሮች እንዳይከሰቱና የታሪክ ተወቃሽ እንዳይሆኑ ከወዲሁ ቅድመ ጥንቃቄና ዝግጅት ማድረግ እንደሚገባቸው ተናግረዋል፡፡
ለዚህም ለህብረተሰቡ በሚገባው መንገድ የትምህርትና ቅስቀሳ ስራዎች መስራት እንዳለባቸው ነው የገለጹት፡፡
ትክክለኛውን መረጃ ለትክክለኛው አካል ለማድረስ ሁሉም የየበኩሉን ሚና መወጣት እንዳለበትም መልዕክታቸውን አስተላልፈዋል፡፡
በሦስተኛው ዙር የህዝብና ቤት ቆጠራ የታዩ ክፍተቶችን ዳግም መከሰት እንደሌለባቸው የተናገሩት አቶ አሰማኸኝ ይህንን ቆጠራ የቆጠርንም ያስቆጠርንም እኛው ነን ብለዋል፡፡
ሦስተኛው የህዝብና ቤት ቆጠራ በርካታ ችግሮች የነበሩበት፣ ብዙ ያነጋገረ እንደነበረም አስታውሰዋል፡፡
ስለሆነም ከዚህ ችግር በመማር በአራተኛው ዙር የህዝብና ቤት ቆጠራ ተመሳሳይ ችገሮች እንዳይከሰቱ ሰልጣኞቹ ከወዲሁ ቅድመ ጥንቃቄ ማድረግ እንደሚገባቸው ነው የተነገሩት፡፡
  </TEXT>
</DOC>
<DOC>
 <DOCNO>57</DOCNO>
   <TEXT>
﻿ቤት የሌላቸው እና የተፈናቀሉ ዜጎች የሚቆጠሩበት ስልት እንደተዘረጋ የማዕከላዊ ስታቲክስ ኤጀንሲ አስታውቋል፡፡
ባሕር ዳር፡ መጋቢት 03/2011ዓ.ም (አብመድ) መጋቢት 29 ቀን 2011 ዓ.ም በመላው ሀገሪቱ የሚደረገው የሕዝብና ቤት ቆጠራ ከመቸውም ጊዜ በላይ ከፍተኛ ትኩረት እንደተሰጠው እየተነገረ ነው።
ለዚህም በሕዝቡ በኩል ‹‹ሁሉም እንዴት እና በምን መልኩ ልንቆጠር ወይም ሊቆጠሩ ይችላሉ?›› የሚሉት ጥያቄዎች እየተነሱ ነው፡፡ የተፈናቀሉ፣ ቤት የሌላቸው እና ቤታቸው የተቃጠለባቸው ዜጎች እንዴት እንደሚቆጠሩ የአማራ ፕላን ኮሚሽንን እና የማዕከላዊ ስታትስቲክስ ኤጀንሲን አነጋግረናል፡፡
የአማራ ክልል ፕላን ኮሚሽን የሥነ ሕዝብ ባለሞያ አቶ ታደለ አሳቤ መጋቢት 29 በመላው ሀገሪቱ ለሚደረገው የሕዝብና ቤት ቆጠራ የተፈናቀሉና ቤት የሌላቸው ዜጎችን ለመቁጠር የሚያስችል አሰራር መዘርጋቱን ነግረውናል፡፡
እንደ አቶ ታደለ ማብራሪያ በተለያዩ ምክንያቶች የተፈናቀሉ ዜጎች ከቀያቸው የተፈናቀሉት ከ6 ወር ወዲህ ከሆነ የሚቆጠሩት ሳይፈናቀሉ በነበሩበት ቦታ ሆነው ነው፡፡ የተፈናቀሉት ከ6 ወር በፊት ከሆነ ግን ባሉበት ጊዜያዊ አካባቢ ሆነው እንዲቆጠሩ ይደረጋል ነው ያሉት፡፡
ቤት የተቃጠለባቸው እና የወደመባቸው ዜጎችም ባሉበት ቦታ እንደሚቆጠሩ አሰራር መዘርጋቱን ገልጸዋል፡፡
የማዕከላዊ ስታቲክስ ኤጀንሲ ኮሙኒኬሽን ዳይሬክተር አቶ ሰፋ ገመዲ ደግሞ ቤት የሌላቸው ዜጎችን በተመለከተ ‹‹የራሳቸው የተለዬ የቆጠራ ስልት ተዘጋጅቶላቸዋል፤ በተጠለሉበት ቦታ እና በሚመለሱበት ጊዜ ጠብቆ እንዲቆጠሩ ይደረጋል›› ሲሉ አስታውቀዋል፡፡
ዜጎቹ ቤት እንዳላቸው ተደርጎ እንደማይቆጠርም ገልጸዋል፡፡
  </TEXT>
</DOC>
<DOC>
 <DOCNO>58</DOCNO>
   <TEXT>
﻿ሴት ልጃችሁ ስለ ወር አበባ በቅድሚያ አውቃ እንድትዘጋጅ መርዳት
ልጃገረዶች ለአቅመ ሔዋን የሚደርሱበት ዕድሜ ብዙ ለውጦች የሚካሄዱበት ጊዜ ነው። ልጃገረዶች በዚህ የእድገት ወቅት ከሚያጋጥሟቸው ለውጦች መካከል ጉልህ ሥፍራ የሚሰጠው የወር አበባ መጀመር ነው።
ልጃገረዶች የወር አበባቸው ለመጀመሪያ ጊዜ ሲመጣ ሊጨነቁ እንዲሁም የተዘበራረቀ ስሜት ሊኖራቸው ይችላል። ለአቅመ ሔዋን ከመድረስ ጋር ተያይዘው እንደሚከሰቱት ሌሎች ለውጦች ሁሉ የወር አበባ መጀመርም ግራ የሚያጋባ ሊሆን ይችላል። ብዙ ጊዜ እንደሚታየው በርካታ ልጃገረዶች ለመጀመሪያ ጊዜ የወር አበባቸው ሲመጣ ፍርሃትና ጭንቀት የሚሰማቸው አንድም ትክክለኛ እውቀት ስለሌላቸው፣ አሊያም ደግሞ ምንም ስለማያውቁ ነው።
ስለ ወር አበባ ቀደም ብለው ያወቁ ልጃገረዶች ለመጀመሪያ ጊዜ የወር አበባቸው ሲመጣ እምብዛም ጭንቀትና ግራ መጋባት አይሰማቸውም። ይሁን እንጂ ብዙ ልጃገረዶች ስለ ጉዳዩ በቅድሚያ አውቀው እንደማይዘጋጁ ጥናቶች ያሳያሉ። ከ23 አገሮች የተውጣጡ ተሳታፊዎች በተካተቱበት አንድ ጥናት ላይ ለጥያቄ ከቀረቡት ሴት ልጆች መካከል አንድ ሦስተኛ የሚሆኑት የወር አበባቸው ከመጀመሩ በፊት ስለ ጉዳዩ ምንም ሰምተው እንደማያውቁ ተናግረዋል። በዚህም የተነሳ የወር አበባቸው ሲመጣ ምን ማድረግ እንዳለባቸው እንኳ አያውቁም ነበር።
የወር አበባቸው ስለጀመረበት ጊዜ በጣም አጥላልተው ከተናገሩት ሴቶች መካከል አንዳንዶቹ ከዚያ በፊት ስለዚህ ወርሐዊ ዑደት ምንም ትምህርት ያላገኙ ናቸው። በአንድ ጥናት ላይ የተሳተፉት ሴቶች የወር አበባቸው ለመጀመሪያ ጊዜ ሲመጣ የተሰማቸውን ስሜት ሲገልጹ “በፍርሃት ራድኩ፤” “አስደንጋጭ ገጠመኝ ነበር፤” “አፍሬ ነበር” እና “በጣም ፈርቼ ነበር” ብለዋል።
ብዙውን ጊዜ ደም የሚፈሰው ሕመም ወይም ቁስል ሲኖር በመሆኑ በአጠቃላይ ሲታይ ሰዎች ደም ሲያዩ ይፈራሉ። በመሆኑም ልጃገረዶች በቅድሚያ ተገቢ ማብራሪያ ካልተሰጣቸውና ዝግጅት ካላደረጉ፣ ሲወርድ ሲዋረድ በመጣው አስተሳሰብ ወይም መሠረተ ቢስ በሆነ እምነት አሊያም ባለማወቅ የተነሳ የወር አበባን ከበሽታና ከቁስል ጋር አያይዘው ቢያዩት ወይም ደግሞ እንደሚያሳፍር ነገር ቢቆጥሩት ምንም አያስገርምም።
ሴት ልጃችሁ፣ የወር አበባ መፍሰስ በሁሉም ጤነኛ ልጃገረዶች ላይ የሚደርስ የተለመደ ነገር መሆኑን ማወቅ ያስፈልጋታል። ወላጅ እንደመሆናችሁ መጠን በዚህ ምክንያት የሚያጋጥማትን ማንኛውም ዓይነት ጭንቀት ወይም ፍርሃት እንድታስወግድ ልትረዷት ትችላላችሁ። ግን እንዴት?
ወላጆች ከፍተኛ ሚና ይጫወታሉ
ስለ ወር አበባ እውቀት የሚገኝባቸው ብዙ ምንጮች ያሉ ሲሆን ከእነዚህም መካከል የትምህርት ቤት መምህራን፣ የጤና ባለሞያዎች፣ ጽሑፎች እንዲሁም ትምህርት ሰጪ ፊልሞች ይገኙበታል። ብዙ ወላጆች እነዚህ ምንጮች ብዙውን ጊዜ ስለ ወር አበባ ተፈጥሯዊ ዑደትና በዚህ ጊዜ ሊኖር ስለሚገባው የንጽሕና አጠባበቅ በጣም ጠቃሚ እውቀት እንደሚሰጡ ተገንዝበዋል። ያም ሆኖ ልጃገረዶች እነዚህ ምንጮች ያልዳሰሷቸው ጥያቄዎችና ችግሮች ይኖሯቸው ይሆናል። የወር አበባቸው ሲመጣ ምን ማድረግ እንዳለባቸው ቢያውቁ እንኳ ከወር አበባ መምጣት ጋር ተያይዘው የሚያጋጥሟቸውን የተለያዩ ስሜቶች እንዴት መቋቋም እንዳለባቸው በትክክል አያውቁም።
ሴት አያቶች፣ ታላላቅ እህቶች፣ በተለይም ደግሞ እናቶች ልጃገረዶቹ የሚያስፈልጋቸውን እንዲሁም ከሌላ ምንጭ የማያገኙትን ተጨማሪ እውቀትና ስሜታዊ ድጋፍ ሊሰጧቸው ይችላሉ። ብዙውን ጊዜ ልጃገረዶች ስለ ወር አበባ ከማንም በላይ ጥሩ የእውቀት ምንጭ አድርገው የሚመለከቱት እናቶቻቸውን ነው።
ስለ አባቶችስ ምን ለማለት ይቻላል? ብዙ ልጃገረዶች ለአባቶቻቸው ስለ ወር አበባ መናገር ያሳፍራቸዋል። አንዳንዶቹ ልጃገረዶች በተዘዋዋሪም ቢሆን አባቶቻቸው ድጋፍ እንዲሰጧቸውና ችግራቸውን እንዲረዱላቸው የሚፈልጉ ሲሆን ሌሎቹ ግን አባቶቻቸው በዚህ ጉዳይ ጣልቃ ባይገቡባቸው ይመርጣሉ።
ባለፉት ጥቂት አሥርተ ዓመታት በብዙ አገሮች በነጠላ አባቶች የሚተዳደሩ ቤተሰቦች ቁጥራቸው ጨምሯል።* በመሆኑም እያደር ቁጥራቸው እየጨመረ የሚሄድ አባቶች ሴት ልጆቻቸውን ስለ ወር አበባ ማስተማርን መልመድ ያስፈልጋቸዋል። እነዚህ አባቶች ስለ ወር አበባና ሴት ልጆቻቸው ስለሚያጋጥሟቸው ሌሎች አካላዊም ሆኑ ስሜታዊ ለውጦች መሠረታዊ እውቀት ሊኖራቸው ያስፈልጋል። አባቶች በዚህ ረገድ ተግባራዊ ሊሆን የሚችል ምክርና እርዳታ ለማግኘት እናቶቸውን ወይም እህቶቸውን ሊጠይቁ ይችላሉ።
ውይይቱ መጀመር ያለበት መቼ ነው?
እንደ ዩናይትድ ስቴትስ፣ ደቡብ ኮሪያና አንዳንድ የምዕራብ አውሮፓ ክፍሎች ባሉ በኢንዱስትሪ የበለጸጉ አገሮች ውስጥ የወር አበባ የሚጀምርበት አማካይ ዕድሜ በ12 እና በ13 ዓመት መካከል ያለው ሲሆን አልፎ አልፎ ግን ገና በ8 ዓመት ወይም በጣም ዘግይቶ በ16 ወይም በ17 ዓመት ሊጀምር ይችላል። በኢንዱስትሪ ከበለጸጉት አገሮች አንጻር ሲታይ በአንዳንድ የአፍሪካና የእስያ አገሮች የወር አበባ የሚጀምርበት አማካይ ዕድሜ ከፍ ያለ ነው። ለምሳሌ ያህል፣ በናይጄሪያ አማካዩ ዕድሜ 15 ዓመት ነው። የወር አበባ በሚጀምርበት ዕድሜ ላይ ልዩነት የሚያመጡ ብዙ ምክንያቶች ሊኖሩ ይችላሉ፤ ከእነዚህም መካከል የዘር ውርስ፣ የኑሮ ደረጃ፣ የአመጋገብ ሁኔታ፣ አካላዊ እንቅስቃሴ፣ የሚኖሩበት ቦታ ከፍታና የመሳሰሉት ይገኙበታል።
ያም ሆነ ይህ ሴት ልጃችሁ የወር አበባ ማየት ከመጀመሯ በፊት ከእሷ ጋር ስለ ጉዳዩ መነጋገር ብትጀምሩ የተሻለ ነው። ለዚህም ሲባል አካላዊ ለውጦችንና የወር አበባን የሚመለከቱ ጭውውቶችን፣ ቀደም ብላችሁ ምናልባትም ሴት ልጃችሁ 8 ዓመት ገደማ ሲሆናት ልትጀምሩ ትችላላችሁ። እንዲህ ዓይነቱን ጭውውት ለመጀመር 8 ዓመት በጣም እንደፈጠነ ይሰማችሁ ይሆናል፤ ይሁን እንጂ ሴት ልጃችሁ ከስምንት እስከ አሥር ዓመት ባለው ዕድሜ ላይ ስትሆን የተለያዩ ሆርሞኖች በሰውነቷ ውስጥ ስለሚጨምሩ ውስጣዊ አካሏ ማደግ ጀምሮ ሊሆን ይችላል። በዚህ ጊዜ እንደ ጡት ማጎጥጎጥና በሰውነቷ ላይ ተጨማሪ ፀጉር እንደ ማብቀል የመሳሰሉትን ለአቅመ ሔዋን ከመድረስ ጋር ተያይዘው የሚከሰቱ ውጫዊ የሆኑ አካላዊ ለውጦች ልትመለከቱ ትችላላችሁ። አብዛኞቹ ልጃገረዶች የወር አበባ ማየት ሊጀምሩ አካባቢ በቁመትና በክብደት ፈጣን ለውጥ ያሳያሉ።
ስለ ጉዳዩ በምን መንገድ ልታወያዩአቸው ትችላላችሁ?
የወር አበባ ወደሚጀምርበት ዕድሜ የተቃረቡ ልጃገረዶች ብዙውን ጊዜ ስለ ጉዳዩ ለማወቅ ይጓጓሉ። ምናልባት በትምህርት ቤታቸው የሚማሩ ሌሎች ልጃገረዶች ስለ ወር አበባ ሲወያዩ ሰምተው ይሆናል። ማወቅ የሚፈልጓቸው ነገሮች ይኖራሉ፤ ይሁን እንጂ ብዙዎቹ ምን ብለው እንደሚጠይቁ ይቸግራቸው ይሆናል። ስለ ጉዳዩ አንስቶ ማውራት ሊያሳፍራቸው ይችላል።
ለወላጆችም ቢሆን ሁኔታው ተመሳሳይ ነው። እናቶች፣ ልጆቻቸው ስለ ወር አበባ እንዲያውቁ በመርዳት ረገድ ቀዳሚውን ቦታ ቢይዙም እነሱም ቢሆኑ ስለዚህ ጉዳይ ለማስተማር ብቃት እንደሌላቸው ሊሰማቸውና ሊያፍሩ ይችላሉ። አንቺም እናት እንደመሆንሽ የሚሰማሽ ነገር ከዚህ የተለየ ላይሆን ይችላል። ታዲያ ስለ ወር አበባ መጀመርና በአጠቃላይም ስለዚህ ወርሐዊ ዑደት ከሴት ልጅሽ ጋር ለመወያየት ምን ብለሽ ብትጀምሪ ይሻላል?
የወር አበባ ወደሚጀምርበት ዕድሜ ቢቃረቡም ወደ አሥራዎቹ ዕድሜ ያልገቡ ልጃገረዶች ያልተወሳሰበና ግልጽ የሆነ ሐሳብ ቢሰጣቸው በቀላሉ ሊረዱት ይችላሉ። በዚህ ጊዜ የወር አበባ በየስንት ጊዜው እንደሚመጣ፣ ሲመጣ ምን ያህል ጊዜ እንደሚቆይ ወይም ደግሞ ምን ያህል ደም እንደሚፈሳቸው መግለጽ ይቻላል። በመሆኑም ለሴት ልጅሽ ስለ ወር አበባ ትምህርት መስጠት ስትጀምሪ የወር አበባ ሲመጣ ማድረግ በሚኖርባት ይበልጥ አስፈላጊና ተግባራዊ ነገር ላይ ትኩረት ብታደርጊ የተሻለ ነው። በተጨማሪም “የወር አበባ ሲጀምር ምን ዓይነት ስሜት ይኖራል?” ወይም ደግሞ “በዚህ ጊዜ ምን መጠበቅ ይኖርብኛል?” እንደሚሉት ለመሳሰሉ ጥያቄዎች መልስ መስጠት ሊያስፈልግሽ ይችላል።
ቆየት ብሎም ስለ ወር አበባ ተፈጥሯዊ ዑደት ዝርዝር ጉዳዮችን ለመወያየት ትፈልጊ ይሆናል። በአብዛኛው በዚህ ጉዳይ ላይ ትምህርት ለመስጠት የሚረዱሽን ነገሮች ከጤና ተቋማት ወይም ደግሞ ከመጻሕፍት ቤቶችና መደብሮች ልታገኚ ትችያለሽ። እንደነዚህ ያሉት የማመሳከሪያ ጽሑፎች ስለ ዝርዝር ጉዳዮች ማብራሪያ ለመስጠት ሊጠቅሙ ይችላሉ። አንዳንድ ልጃገረዶች እነዚህን መጻሕፍት ራሳቸው ቢያነቡ ይመርጡ ይሆናል። ሌሎች ደግሞ ከእናቶቻቸው ጋር ሆነው ማንበብ ላያሸማቅቃቸው ይችላል።
ጭውውቱን ለመጀመር ጸጥ ያለ ቦታ ምረጪ። ስለ ልጅሽ ማደግና ለአቅመ ሔዋን መድረስ በማንሳት ውይይቱን ቀለል ባሉ ጉዳዮች ጀምሪ። ምናልባትም “በቅርቡ ሁሉም ልጃገረዶች የሚያጋጥማቸው ተፈጥሯዊ ነገር አንቺም ያጋጥምሻል። ይህ ምን እንደሆነ ታውቂያለሽ?” ልትያት ትችያለሽ። ወይም ደግሞ አንዲት እናት ቀጥሎ እንደቀረበው የሚመስል የግል አስተያየቷን በመስጠት ልትጀምር ትችላለች:- “በአንቺ ዕድሜ ሳለሁ የወር አበባ ሲመጣ ምን ሊያጋጥመኝ እንደሚችል አስብ ነበር። በትምህርት ቤት ከጓደኞቼ ጋር በዚህ ርዕስ ዙሪያ እናወራ ነበር። ጓደኞችሽ ስለዚህ ጉዳይ ሲያወሩ ሰምተሽ ታውቂያለሽ?” በዚህ መንገድ ልጅሽ ስለ ወር አበባ ምን ያህል እንደምታውቅ ከተረዳሽ በኋላ በደንብ ያልገባት ነገር ካለ ሐቁን አስረጃት። ውይይቱን ስትጀምሪ ከልጅሽ ብዙ ምላሽ ላታገኚ እንደምትችይና አብዛኛውን ነገር አንቺው መናገር ሊኖርብሽ እንደሚችል ጠብቂ።
አንቺም ሴት እንደመሆንሽ መጠን የወር አበባሽ ለመጀመሪያ ጊዜ ሲመጣ ጭንቀትና ሥጋት አጋጥሞሽ ይሆናል፤ በዚህ ርዕስ ላይ ከልጅሽ ጋር ስትወያዪ የራስሽን ተሞክሮ ልትነግሪያት ትችያለሽ። አንቺ በዚያን ጊዜ ስለ የትኞቹ ነገሮች ማወቅ ነበረብሽ? ምንስ ለማወቅ ፈልገሽ ነበር? የጠቀመሽ ምን ዓይነት እውቀት ነበር? ከዚህ በመነሳት የወር አበባ በይሖዋ ዓላማ አፈጻጸም ውስጥ ስላለው ቦታ እንዲሁም አስቸጋሪ ስለሆኑት ጎኖቹ ሚዛናዊ አመለካከት እንዲኖራት ለማድረግ ጣሪ። ለምትጠይቅሽ ጥያቄዎች መልስ ለመስጠት ዝግጁ ሁኚ።
ቀጣይነት ያለው ትምህርት
ስለ ወር አበባ የሚሰጠው ትምህርት በአንድ ጊዜ ውይይት ብቻ የሚያበቃ ሳይሆን ቀጣይነት ያለው ሂደት እንደሆነ ተደርጎ መታየት ይገባዋል። በአንድ ቀን ሁሉንም ነገር በዝርዝር ተወያይታችሁ መጨረስ አያስፈልጋችሁም። ለአንዲት ታዳጊ ልጅ በአንድ ጊዜ ብዙ እውቀት ለመስጠት ብትሞክሪ መረዳት ከምትችለው በላይ ሊሆንባት ይችላል። ልጆች ነገሮችን የሚማሩት ቀስ በቀስ ነው። በተጨማሪም በተለያዩ ወቅቶች እየደጋገሙ ማስተማር ሊያስፈልግ ይችላል። ወጣት ልጃገረዶች እያደጉ ሲሄዱ ተጨማሪ ዝርዝሮችን ለመረዳት ያላቸው ችሎታም ይጨምራል።
ሌላው ነገር ደግሞ ልጅሽ ስለ ወር አበባ ያላት አመለካከት ከጊዜ ወደ ጊዜ የሚቀያየር መሆኑ ነው። ልጅሽ የወር አበባዋ እየደጋገመ ሲመጣ ተሞክሮ እያገኘች ስለምትሄድ የሚያሳስባት ነገርም ሆነ ጥያቄዋ ይቀየራል። ስለዚህ ለልጅሽ ቀጣይነት ባለው መልኩ ሐሳብ ማካፈልና ለጥያቄዋም መልስ መስጠት ያስፈልግሻል። በመሆኑም ይበልጥ ትርጉም ያለው እንዲሁም የልጅሽን ዕድሜና የመረዳት ችሎታ ያገናዘበ ሐሳብ በመስጠት ላይ ትኩረት አድርጊ።
በርዕሱ ላይ ውይይት ለመጀመር ቀዳሚ ሁኚ
ሴት ልጅሽ ስለዚህ ጉዳይ እንዲነሳባት እንደማትፈልግ ብታሳይስ? ስለ ግል ጉዳይዋ ለመነጋገር ፈቃደኛ ላትሆን ትችላለች። ወይም ደግሞ በዚህ ጉዳይ ላይ ለመነጋገርና ጥያቄ ለመጠየቅ ድፍረት እስክታገኝ ድረስ ጊዜ ያስፈልጋት ይሆናል። ምናልባትም ማወቅ የሚያስፈልጋትን ነገር ሁሉ ቀደም ብላ እንዳወቀች ልትናገር ትችላለች።
በዩናይትድ ስቴትስ የስድስተኛ ክፍል ተማሪዎች የሆኑ ልጃገረዶች በተሳተፉበት አንድ ጥናት ላይ ከተሳታፊዎቹ ውስጥ አብዛኞቹ የወር አበባቸው ለሚጀምርበት ጊዜ በቂ ዝግጅት እንዳደረጉ እንደሚሰማቸው ተናግረው ነበር። ይሁን እንጂ ተጨማሪ ጥያቄ ሲቀርብላቸው እውቀታቸው የተሟላ እንዳልሆነ እንዲሁም በተለያዩ ባሕላዊ አስተሳሰቦችና መሠረተ ቢስ እምነቶች ላይ የተመሠረቱ የተሳሳቱ አመለካከቶችን እንደ እውነት አድርገው እንደተቀበሉ ግልጽ ሆኗል። ስለዚህ ልጅሽ የወር አበባዋ ሲጀምር ምን ማድረግ እንዳለባት ጠንቅቃ እንደምታውቅ ብትናገርም ስለዚህ ጉዳይ መነጋገራችሁ ይጠቅማታል።
በዚህ ጉዳይ ላይ ቀዳሚ ሆነሽ አጭር ውይይት መጀመርና ውይይቱ እንዲቀጥል ማድረግ ያለብሽ አንቺ ነሽ። በእርግጥም በዚህ ርዕስ ላይ ከሴት ልጅሽ ጋር መነጋገር የወላጅነት ኃላፊነትሽ ነው። ይህን ርዕስ በማንሳት ስታወዪያት እርዳታሽ እንደሚያስፈልጋት አፍ አውጥታ ባትናገርም እንኳ እርዳታሽ ያስፈልጋታል። ውይይቱን ምን ብለሽ እንደምትቀጥይ ግራ ቢገባሽና ብቃት እንደሌለሽ ቢሰማሽም ተስፋ አትቁረጪ፤ እንዲሁም ትዕግሥተኛ ሁኚ። ከጊዜ በኋላ ሴት ልጅሽ የአንቺ ጥረት ምን ያህል እንደጠቀማት መገንዘቧ አይቀርም።
[የግርጌ ማስታወሻዎች]
በ2003 ጃፓን ውስጥ በነጠላ አባቶች የሚተዳደሩ ቤተሰቦች ቁጥር ከምንጊዜውም ይበልጥ ከፍ ብሎ ነበር። በዩናይትድ ስቴትስ በነጠላ ወላጅ ከሚተዳደሩ 6 ቤተሰቦች ውስጥ አንዱ በአባት ብቻ የሚተዳደር ነው።
[ከገጽ 11 የተቀነጨበ ሐሳብ]
ልጃችሁ የወር አበባ ማየት ከመጀመሯ አስቀድሞ ጉዳዩን አንስቶ መወያየቱ የተሻለ ነው
[በገጽ 13 ላይ የሚገኝ ሣጥን]
ከሴት ልጅሽ ጋር ስለ ወር አበባ መነጋገር የምትችይባቸው መንገዶች
❖ ስለ ጉዳዩ ቀደም ብላ የምታውቀው ነገር ካለ ጠይቀሽ ተረጂ። በትክክል ያልተረዳችው ነገር ካለ አስረጃት። አንቺም ሆንሽ ልጅሽ በዚህ ርዕስ ላይ ትክክለኛ እውቀት እንዳላችሁ አረጋግጪ።
❖ ተሞክሮሽን ንገሪያት። የወር አበባሽ በጀመረበት ወቅት የነበረሽን ስሜት በመንገር ለልጅሽ በጣም የሚያስፈልጋትን ስሜታዊ ድጋፍ ልትሰጫት ትችያለሽ።
❖ ተግባራዊ ሊሆን የሚችል ሐሳብ አካፍያት። ወጣት ልጃገረዶች ከሚጠይቋቸው የተለመዱ ጥያቄዎች መካከል “የወር አበባዬ ትምህርት ቤት እያለሁ ቢመጣብኝ ምን አደርጋለሁ?” “በወር አበባዬ ጊዜ ምን ዓይነት የንጽሕና መጠበቂያ መጠቀም ይኖርብኛል?” “አጠቃቀሙስ እንዴት ነው?” የሚሉት ይገኙበታል።
❖ ሐቁን ግልጽ በሆነ መንገድ ንገሪያት። ለልጅሽ የምታስተምሪያት ነገር ዕድሜዋንና የመረዳት አቅሟን ያገናዘበ ይሁን።
❖ ቀጣይነት ያለው ትምህርት ስጫት። ልጅሽ የወር አበባዋ የሚጀምርበት ዕድሜ ላይ ከመድረሷ በፊት ስለ ጉዳዩ መነጋገር ጀምሪ። እንዲሁም የወር አበባዋ መምጣት ከጀመረ በኋላም እንደ አስፈላጊነቱ ስለ ጉዳዩ መነጋገራችሁን ቀጥሉ።
[በገጽ 12 ላይ የሚገኝ ሥዕል]
የልጅሽን ስሜት ተረጂላት። ምናልባት ስለ ግል ጉዳይዋ ለመነጋገር ፈቃደኛ ላትሆን ትችላለች
  </TEXT>
</DOC>
<DOC>
 <DOCNO>59</DOCNO>
   <TEXT>
﻿ወር አበባ
ሴት ልጅ የ ወር አበባ በምታይባቸው ቀናቶች ፈፅሞ
ልታደርጋቸው የማይገቡ ካረገቻቸው ትልቅ የ ጤና ቀውስ
የሚያስከትሉ 4 ነገሮች እነሆ ከ አስደናቂ እውነታ …።
1ኛ. ቀዝቃዛ ውሀ ፣ በረዶ ቤት የገባ ማንኛውም መጠጥ ፣
ማንኛውንም አይነት የ ለስላሳ መጠጥ እና coconut መጠቀም
በጣም አይመከርም ምክንያቱም በረዶ የ ወር አበባ ደምን
በመሀፀን ግድግዳ ላይ ተጣብቆ እንዲቀር ያደርጋል ይህ ደግሞ
ከባድ ለሆነው የ UTERUS CANCER ያጋልጣል።
2ኛ. ሻምፖ መጠቀም የጤና ባለሙያዎች አጥብቀው
ይከለክላሉ ምክንያቱም የ ወር አበባ በሚታይባቸው ቀናቶች
ውስጥ የ ጭንቅላት ቀዳዳዎች ክፍት ስለሚሆኑ በጣም ከባድ
እና እስከ እድሜ ልክ ድረስ ለዘለቀ የ እራስ ምታት ህመም
ያጋልጣል።
3ኛ. ኩኩምበር መመገብ …ኩኩምበር በ ውስጡ የያዘው
ትናንሽ ፍሬዎች የ ወር አበባ በ አግባቡ እንዳይታይ የሚያደርግ
ሲሆን ይህ ደግሞ ለ መሀንነት የሚያጋልጥ ነው።
4ኛ. በተጨማሪ የ ወር አበባ በሚታይባቸው ቀናቶች ውስጥ
ሴት ልጅ እራስዋን ከ ግጭቶች መጠበቅ አለባት በተለይ
መሀፀንዋ አካባቢ ከ እርጉዝ ሴት ባልተናነሰ መልኩ እራስዋን
መጠበቅ ይኖርበታል ያለዛ UTERUS CANCER ለተባለው የ ካንሰር
አይነት እና ለ መሀንነት የመጋለጥ እድሏን እጅግ ይጨምረዋል።
  </TEXT>
</DOC>
<DOC>
 <DOCNO>60</DOCNO>
   <TEXT>
﻿የወር አበባ ችግር  መደበኛ የወር አበባ
መደበኛ የወር አበባ
by አንድሪያ ቺሾልም, MD; በቦርዱ በተረጋገጠ ሐኪም በመገምገም
የወር አበባ አጠቃላይ ሁኔታ
ብዙ ጥንታዊ ሚስቶች ታሪኮች እና ባህላዊ ወይም ሃይማኖታዊ አመለካከቶች ጠንካራ የህክምና እውቀትን ይሸፍናሉ. ስለዚህ, የወር አበባ ምን እንደሆነ, እንዴት እንደሚሰራ እና ለምን አስፈላጊ እንደሆነ መረዳት በጣም አስፈላጊ ነው.
> በወር አበባ ጊዜ የማሕጸን አጥንት እይታ.
የወር አበባ ምንድን ነው?
የወር አበባዎ እኩይ ተግባር እስከሚቆሙበት የመጀመሪያ ጊዜ ድረስ ( የወር ኣንዳንድ ነገሮች ) የወር ዑደትዎ ብቸኛ ዓላማ እንደገና ማባዛት ነው. ኦርዩሽን ከተከተተ በኋላ በማሕፀንዎ ግድግዳ ላይ አይተከልም.
ይህ የወር አበባዎ ወቅት ነው. የወር አበባ መሞላት በየወሩ ይከሰታል ምክንያቱም እርጉዝ ስላልተደረግክ.
መደበኛ ወፍ (ወይም ጊዜ) በአማካይ በ 28 ቀናት ውስጥ ወይም በመደበኛ እርግዝና ከ 14 ቀናት በኋላ ይከሰታል. ሰውነትዎ ኦቭዩሽን እንዲሰሩ በትክክል ካልተሰራ, የወር አበባዎ በመደበኛነት አይመጣም.
3 ልታውቀው የማይችሉት ሦስት ነገሮች
አንጎል ጊዜዎን ይቆጣጠራል. አምናለው ወይንም አያምኑም, በዚህ የወር አተገባበር ውስጥ የእርሶ / የማህፀን አጥንት የበለጠ ሰው ነው. ዋናዎቹ ተጫዋቾች በአዕምሮ ውስጥ ሁለት መዋቅሮች ማለትም ሆሞሃላተስ እና ፒቱቲሪጅ-ኦልቫይሮች ናቸው. በቴክኒካዊ መልኩ, ይህ እንደ hypothalamic-pituitary-gonadal axis ይባላል. የዚህ የነርቭ ዶንሪን ትራይዮሽ ተግባሮች በአግባቡ, እርግዝና እና እርግዝናው ከተለቀቀው እንቁላል ጋር የማይገናኝ ከሆነ በወር አንድ ጊዜያት የወር አበባ መከሰት ይከሰታል.
በጊዜ ወቅት የበዛበት ምክንያት የበዛበት ምክንያት
ምን ዓይነት የአኗኗር ዘይቤዎች እንደሚቀሩ አይገቱም በሚገጥሙ ጊዜ?
የወር አበባዎ አዲስ የወር አበባ መጀመርን ያመላክታል. የወር አበባዎ የወር አበባዎ ውስጣዊ ማከሚያ ነው, ስለዚህ የወር አበባዎ የወር አበባሽ ህልም መጨረሻሽ እንደሚሆን የሚያመለክት ይመስላል. የወር አበባዋ የጋራ ቃል - "ዘመንዎ" - አንድ ነገር ለማብቃቱ. ነገር ግን በእርግጥ የወር አበባሽ የአንዲሶ ዑደት የመጀመሪያ ቀንን ያመለክታል. የደም መፍሰስዎ ሲጀምር, አእምሯችን አዲስ ዑደት እንዲጀምሩ ሆርሞኖችን መለወጥ ጀምሯል. እርሶ በእርግዝና ጊዜ እርግዝናን ለመከታተል የሚሞክሩ ከሆነ መረዳት በጣም አስፈላጊ ነው. የወር ኣበባ ዑደትዎን እየተከታተሉ ሲመጡ የወር አበባውን የመጀመሪያውን ቀን እንደ ዑደት አንድ ቀን መቁጠር ያስፈልግዎታል.
የወር አበባሽ ብጥብሽ ጊዜሽ ብቻ ነው. ብዙ ጊዜ በሆድዎ ውስጥ የሚከሰቱ የሆርሞን ለውጦች ጊዜዎ ውስጥ ናቸው. እነዚህ የሆርሞን ለውጦች በየወሩ ከወትሮው በተገቢው መንገድ ሊከሰቱ የሚችሉ ሲሆን በሰውነትዎ ውስጥ የሚያደርጉት ለውጥ የወር አበባ ዑደትዎ ተብሎ ይጠራል;
እንቁላል መምረጥ እና ሽፋን ይገነባል. የወር አበባዎ በሚጀምርበት ጊዜ እና ቀደም ካሉት ዑደት የተገነባው የውስጥ መስመድን በመተኮስ የአንጎል ልዩ ክፍሎችዎ የእንቁላልዎ ኦስትዮሽኖች ኢስትሮጅን (ኢስትሮጅን) እንዲለቅቁ እና እንቁላልን እንዲለቅቁ የሚያደርጉትን ሆርሞኖች ያመነጫሉ. እየጨመረ በሚሄደው ኤስትሮጅን መጠን ተጽእኖ ስር በመደፍጠጥ (በማህፀን ውስጥ) የተቀመጠው የእፅዋት ውስጠኛው ክፍል ወይም እብጠቱ (ኢሚምየምሪም) እብጠት መጨመር ወይም መጨመር ይጀምራል.
እርግዝና. ከእርሶ አንጎል ሌላ የሆርሞን መጠን ለውጥ በመኖሩ, ኦቫሪዎ ከእንቁላል (ኦሮአይ) እና ከእንቁላል ውጭ የሆነ እንቁላል ይወጣል. ይህ አብዛኛውን ጊዜ በ "ዑደት 14" ላይ ይከሰታል.
ፕሮጄስትሮን የበላይነት . እንቁላሉን ያስፋፋው ረጅም እንሰሳት አሁን መጨመር ይጀምራል. ኤስትሮጅ ማመንጨቱን ቀጥሏል ነገር ግን ፕሮጄስትሮን ማምረት ይጀምራል. ኮፒስ ሉቲማ ተብሎ ይጠራል. በዚህ ዑደት ውስጥ ሁለቱም ኢስትሮጅንና ፕሮጅስትሮን የሚመረቱ ቢሆንም, ፕሮግስትሰር ማዕከሎች ይቆጣጠራሉ. ፕሮግስትርሞን ተጽእኖ ስር ሆኖ የማሕፀን የውስጠኛው ሽፋን ለእርግዝና መዘጋጀት ያስፈልገዋል. በኦክሳይዱ የመጀመሪያ አጋማሽ ላይ አሁን የተገነባው መስቀል ከደማቅ, ከደም ቧንቧዎች እና ቲሹ እብጠት ጋር ይበልጥ ውስብስብ እና ይበልጥ የተወሳሰበ ይሆናል. እነዚህ ለመተካትና ለርግዝና ሂደት የጨጓራ ​​እጢ ማዘጋጀት የሚያግዙ ለውጦች ናቸው. የማዳበሪያ እንቁላል ተከልክሎ ካልሆነ እንቁላሉ ውስጥ ያለው ኮምፓስ ሉቲማ አሁንም ድረስ ማሽቆልቆል ይቀጥላል. በተጨማሪም ኤስትሮጅንና ፕሮጅስትሮን ደረጃዎች እየቀነሱ ይሄዳሉ. ይህ በሚከሰትበት ጊዜ በደቃቅ ሸለቆ ውስጥ የተስፋፋው የደም ቧንቧ መጨመር እና የደም ፍሰትን ለመቀነስ ይረዳል. ድፍረቱ የተደመሰቀ, አሁን ምንም የደም መፍሰስ ከሌለ, ከሞተ እና ከማህፀን ውስጥ ይወጣል.
እያንዳንዱ ክፍለ ጊዜ ተመሳሳይ ላይሆን ይችላል
የወር አበባ ዑደት ለአንተ የተለየ ነው. ምን ያህል ደም ይፈጅዎታል, መቼም ቢጀምሩ እና ለምን ያህል ጊዜ ካልሆነ በስተቀር. ግን የወር አበባዎ ከወር ወር መቀየር የተለመደና የተለመደ ነው. የወር አበባ መደበኛ ምጥጥነ ገጽታ ከ 21 እስከ 35 ቀናት ነው.
በወሩ ላይ በመመርኮዝ የወር አበባዎ ጥቂት ቀናት ቀደም ብሎ / ዘግይቶ ወይም የወር አበባዎ ከባድ / ከባድ ሊሆን ይችላል. በሰውነትዎ ውስጥ የሆርሞን ለውጦችን በበርካታ ምክንያቶች ላይ ተጽእኖ ሊያሳድሩ ይችላሉ, የሚከተሉትን ጨምሮ:
ጭንቀት
መልመጃ
ክብደት መጨመር / ማጣት
ጉዞ
ህመም
አንዳንድ የሴቶች ዑደቶች ከሌላኛው የሆርሞን መጠን ጋር ሲወዳደሩ የበለጠ ስሜታዊ ናቸው. ምንም እንኳ የወር አበባ ማየት የተለመደ ቢሆንም ሙሉ ለሙሉ መቆየትም የተለመደ ነው.
ምንም የወር አበባ ገደቦች የሉም
አንድ መደበኛ ወቅት ሕመም ወይም የአካል ጉዳት አይደለም. በጊዜ ወቅት የአካል እንቅስቃሴዎን ለመገደብ ምንም ዓይነት የህክምና ምክንያት የለም. በጊዜዎ ውስጥ ሲሆኑ ጊዜዎን ሊያጠፉ የሚችሏቸው ነገሮችን ማድረግ ይችላሉ. በዚህ ውስጥ ዋንጫ, ዮጋ, እና ሁሉም የከፋ ስፖርቶች ያካትታል.
በጊዜ ወቅት የአትሌትክ ክንውንዎ የተሻለ ሊሆን እንደሚችል ለመጠቆም አንዳንድ ማስረጃዎች አሉ. በወር አበባ ላይ ወሲብ ለመፈጸም ሙሉ በሙሉ አስተማማኝ ነው.
ይህ አንዳንድ ሴቶች በጣም ከባድ የሆነ መድማት እና / ወይም በጣም የሚያሠቃዩ ጊዜያት አሉ. ይሄ የተለመደ አይደለም. በተለመዱ ተግባሮችዎ ውስጥ የማይሳተፉ ከሆነ ወይም በጣም በሚያሰቃዩት ጊዜያት ወይም ከባድ ደም በመፍሰሱ ምክንያት የስራ / ትምህርት ቤት ጠፍተው ከነበረ, ይህንን ከሐኪምዎ ጋር መወያየት ያስፈልግዎታል.
ንጽሕናን ጠብቆ ማቆየት
የወር አበባ መቆጣጠር እንዲችሉ የሚያግዙ ብዙ አማራጮች አሉ. በምቾት, ምቾት ወይም የህይወት ዘይቤ መሰረት የሴት ንፅሃን ምርት መምረጥ ይችላሉ. እርስዎ የመረጡት ምርት ምንም ይሁን ምን, በተደጋጋሚ መለወጥ አስፈላጊ ነው. በጣም የሚያበሳጩ ስለሆኑ መዓዛ ወይም ሽቶን የሚጨምሩ ምርቶችን ማስወገድ ይኖርብዎታል.
አንዳንድ ሴቶች ወርቃማ የወር አበባ ሲጀምሩ ከወገብ በታች ከወንድ አሠራር ማጽዳት እንደሚያስፈልጋቸው ይሰማቸዋል. ይህ አስፈላጊ አይደለም, በእርግጥ ጎጂ ነው. በሳባዎ ውስጥ በሚታለፉበት ጊዜ በጥርሴ ውስጥ ያሉትን ጥሩ ባክቴሪያዎች ንጹህና ጤናማ ሆኖ እንዲቆይ ያደርጋሉ.
ስለ ጊዜዎ ውስጥ ከእነዚህ የተለመዱ አፈ ታሪኮች አንዳንዶቹን ይመርምሩ
በክንክሽኑ እና በተቅማጥ ጡንቻዎች መካከል ያለው ልዩነት ምንድነው?
ወርዷል
ቋሚ ጊዜ እንደጀመሩ ከወር የሚከፈት የወር አበባ ማጣትዎ ከበስተጀርባ ያለው የጤና ችግር ምልክት ሊሆን ይችላል. የጾታ ግንኙነት የሚፈጽሙ በጣም የተለመዱ ችግሮች ምክንያት እርግዝና ናቸው. የወር አበባዎን ያጡ ከሆነ የእርግዝና ምርመራ መውሰድ ይኖርብዎታል.
አንድ ጊዜ አልፎ አልፎ መተው ተገቢ ሊሆን ይችላል. ይህ በአብዛኛው የወር አበባዎ ዑደት ውስጥ ያልገባዎት ነው ማለት ነው. የወር ኣበባዎ ፈሳሽ በሚያስከትለው ጫና ላይ ተጽእኖ ሊያሳድሩ የሚችሉ ነገሮች, ለምሳሌ ውጥረት እና የአካል እንቅስቃሴ, በእርግዝናዎ ላይ ተጽዕኖ ሊያሳርፉ ይችላሉ. እና ምንም እርጉዝ አለመሆኗን እስካረጋገጡ ድረስ, የወር አበባዎ መሆኑን ለማወቅ ሌላ ወር መጠበቅ መጠበቅ ጥሩ ነው. የወር አበባዎን ለሁለት ወይም ለሶስት ወራት ያህል ካጡ, ከሐኪምዎ ጋር መነጋገር አለብዎት.
አንድ ቃል ከ
የወር አበባ ማየት ሴት የአካል ብክለት ነው. ስለ ወራቶችዎ ማፈር የለብዎትም. እና ጊዜዎ በአኗኗርዎ ላይ ጣልቃ መግባት የለበትም. ችግር ካጋጠምዎት ለርስዎ ሐኪም ማነጋገር አለብዎት. የወር አበባዎ ጥሩ ኑሮ ለማቆም ምክንያት አይደለም.
> ምንጭ:
> የአሜሪካ ኮሌጅ ኦፍ ኦልሽቲክስ እና የማህፀን ሐኪሞች ኮሌጅ. (2013). Practice Bulletin No. 136. ከኦቭ ሏኪም ዲርፊን ጋር የተዛመደ ያልተለመደ የደም መፍሰስ ችግር አያያዝ. Obstet Gynecol. 122 (1): 176-85.
  </TEXT>
</DOC>
<DOC>
 <DOCNO>61</DOCNO>
   <TEXT>
﻿ስለ ወር አበባ የተሳሳቱ አፈ ታሪኮች
የወር አበባ ወደ ጉብታ ከወጣት አንስቶ እስከ ማረጥ ድረስ. ይህ የሴቲቱ የሕይወት ጊዜ የመራባት (ህዝባዊ) ተብሎ ይጠራል. የወር አበባ መኖሩ ስለ ሕልውናው በየወሩ ያስታውሰናል. ስለእሷ ሁሉንም ነገር ታውቃለህ ብለው ያስባሉ? እስቲ እንፈትሽ!
አፈ-ታሪክ ቁጥር 1. ብዙ ደም ከተፈሰሰባቸው በኋላ የደም ማነስ ሊያድግ ይችላል. 
በእርግጥ . ባለ ብዙ ደም መፍሰስ - ከብዙ አሥር አባቶች ጋር በሚሆንበት ቀን ይህ ነው, ብዙ ብረት ሊያጡ ይችላሉ. እንዲሁም ሰውነታችን ይህን ጠቃሚ እና ጠቃሚ የሆነ እጽዋት በማይጎዳበት ጊዜ የደም ማነስ (ኢኒሚያ) ሊያድግ ይችላል. 
አፈ-ታሪክ ቁጥር 2. ማህጸን (ኤራስትሮቴሚም) ከተወገደ በኋላ ሴትየዋ የወር አበባ ልታደርግ ትችላለች. 
በእርግጥ . አንዲት ሴት ከማህፀን ከተወገደ የሜዲኮስ ደም መፍሰስ እና መለወጥ አይቻልም. ይሁን እንጂ በዚህ ቀዶ ጥገና ሴቷ የሴት ብልት እንዳላት ማወቅ በጣም ወሳኝ ነው, ስለዚህ ወሲብ እና ተጨማሪ ነገሮችን ማድረግ ይችላል, መድረሻውን ማግኘት እና እንደ እውነተኛ ሴት መሰማት! 
አፈ-ታሪክ ቁጥር 3. የሆርሞን መሳሪያዎችን በመጠቀም ጊዜውን ለማዘግየት ይችላሉ. 
በእርግጥ. ይህ አስፈላጊ ካልሆነ ህይወትን ማቃለል ስለፈለጉ ብቻ ይህን ማድረግ አይችሉም ምክንያቱም በሴት ሐኪም አንድ ላይ ብቻ የወር ኣበባ ዑደትን ማራዘም E ንደሚቻል መወሰን ይችላሉ. የሚገጥሙ ችግሮች እና ውስብስቦች ከሌሉዎ, ዶክተሩ ለእርስዎ መድሃኒት ያዝልዎታል እና ምን ዓይነት ዕቅድ መውሰድ እንዳለብዎት ይነግሩዎታል, ነገር ግን አደገኛ መድሃኒት በሚወስዱበት ጊዜ ሁሉ ወደ ማህበራዊ አገልግሎት መስጫ ቢሮ ይጎብኙ. 
አፈ-ታሪክ ቁጥር 4. የወር አበባ መዘግየት ካለ ሴትየዋ እርጉዝ ናት. 
በእርግጥ. ይህ ከምርቱ ጋር ምንም ግንኙነት የለውም. የወር አበባ መዘግየት ምክንያቶች በጣም የተለያዩ ናቸው. ይህ ከባድ ጭንቀት, ሥር የሰደደ የአየር ንብረት ለውጥ, ፈጣን ክብደት እና የሆርሞን ችግሮች እና ረጅም አካላዊ እንቅስቃሴ እና የሆርሞኖች መድሃኒቶችን መውሰድ ሊያስከትል ይችላል. ነገር ግን እስካሁን ጥርጣሬ ካደረሱበት ሙከራ ያድርጉት! 
አፈ-ታሪክ ቁጥር 5. በወር አበባ ወቅት በእርግዝና ወቅት ልትፀንሷት ትችላለች. 
በእርግጥ. በተለይም ከ20-22 ቀናት ውስጥ ዑደት ላላቸው ሴቶች እርጉዝ ሊሆኑ ይችላሉ. በዚህ ሁኔታ ውስጥ እንቁላሉ በመጨረሻ የወር አበባ ትወጣለች. ይሁን እንጂ ዑደትዎ ለሃያ ቀናት ቢቆይ እንኳን ኦቭዩሽን ለበርካታ ቀናት ቀደም ብሎ ሊከሰት ይችላል. አንዳንድ መረጃዎች ደግሞ የወንድ የዘር ህዋስ (ስፐሮንቶ) በሴፕቲቭ ትራክ ውስጥ ለአንድ ሳምንት ያህል እንደሚኖሩ ይደመጣል. ስለዚህ እርጉዝ ካልሆንክ አንድ ሙሉ ሣምንትን ማዳበሪያ ማድረግ ስለሚችል አትጨነቅ. 
አፈ-ታሪክ ቁጥር 6. በፀረ-ሽርሽኑ የመጀመሪያ ወር ጊዜ ውስጥ የደም መፍሰስ ከእናቲቱ እና ከሕፃኑ ላይ ይጋደማል. 
በእርግጥ. ይህ አስፈላጊ አይደለም. ምክንያቱም ለመጀመሪያ ጊዜ ለሁለት ወይም ለሦስት ወራት ትንሽ የቁልፍ ሊሆን ይችላል. ምንም እንኳን በወር ውስጥ በእርግዝና ወቅት የፅንስ መቆራረጥ ምልክት ቢሆንም በተፈጥሮው ከተወጠው የሴቲም እብጠት መወገድም የተለመደ ተፈጥሮአዊ መወገድ ሊሆን ይችላል. ሴቲቱ የወር አበባ መከሰት ወይም የልጅነት አስጊ ሁኔታ መሆኑን ማወቅ አለመቻሉ ስለሆነም ሁልጊዜ ሐኪም ያማክሩ. -የመስኒስቶች ሐኪም. 
አፈ-ታሪክ ቁጥር 7. ያልተለመደ የወር አበባ - ይህ ለችግር መጨነቅ ላይሆን ይችላል. 
በእርግጥ. ያልተለመዱ ጊዜያት ከመጀመሪያው የወር አበባና ከሁሉም አመታት በፊት ብቻ ከመድረሳቸው በፊት የመጀመሪያዎቹ ሁለት ዓመታት ብቻ ናቸው. ከዚህም በላይ ዑደት በሌሎች ምክንያቶች ሊለወጥ ይችላል, ለምሳሌ ወደ ውጭ አገር ረጅም ርቀት ተጉዘው (የካርበንስ የአየር ንብረት ለውጥ) እና የመሳሰሉትን. 
አፈ-ታሪክ ቁጥር 8. የወር አበባና እንሰሳት በተለያዩ ወቅቶች ይከሰታሉ. 
በእርግጥ. የሆድ መቆንጠጥ ቱቦው ቀድሞውኑ ተጥሏል, እና እንቁላሉ ጭንቅላቱን አልለቀቀም. ይህ አኖቬተሽን ዑደት ተብሎ ይጠራል, ይህ ማረጥ ከማግሉ እና ከመጀመሪያው እኩይ ምጥቀት የመጀመሪያዎቹ አመታት በፊት በጣም የተለመደ ነው. ከዚህም በላይ አንድ ጤናማ ሴት እንኳ በዓመት አንድ ወይም ሁለት ያልተጠበቀ ዑደት ሊኖረው ይችላል. አንዲት ሴት ያለማቋረጥ በጠለፋ ትከሻዋን የማያፈናግላት እና በዓመቱ ውስጥ ምንም እርግዝና ልትፀና የማይችል ከሆነ, ችግሩ እንቁላል ከማጣት ጋር የተያያዘ ሊሆን ይችላል. ኦክቴድ ለሚለው ፍቺ ሞክረው ይግቡ, በመድሀኒት ውስጥ ይሸጣል, ስለዚህ ለመፀነሱ የሚሆን ጥሩውን ጊዜ መምረጥ ይችላሉ. 
አፈ-ታሪክ ቁጥር 9. በወር አበባ ጊዜ ለወሲብና ለስፖርቶች መሳተፍ የማይቻል ከሆነ. 
በእርግጥ. ይህ እውን አይደለም ምክንያቱም አንዲት ሴት በየዕለቱ የምታደርገውን ሁሉ ማድረግ ትችላለች, ምክንያቱም ህይወቷን የሚያቋርጠው ሂደቱን የማያስፈልግ. ለአካላዊ እንቅስቃሴዎች ምስጋና ይግባውና አንድ ሰው የስሜት መቃወስ ሊያስወግድ ይችላል, እንዲሁም የጤና ሁኔታ በጣም የተሻለ ይሆናል. ነገር ግን ብዙ ደካማ ደም መጨመር ብቻ ሊጨምር ስለቻለ ዋናው ደንብ እንዲሻ ማድረግ አይደለም. የወሲብ ጉዳይ ምንድነው, ስለዚህ መትረፍ አትችሉም, የትዳር ጓደኛዎ በዚህ ላይ ከተስማሙ በስተቀር ልዩ ገደቦች የሉም. በርግጥ, እራስዎን በኮንዶም መከላከል ይሻላል. 
አፈ-ታሪክ ቁጥር 10. የወሊድ መቆጣጠሪያ የሚወስዱ ከሆነ ወርሃዊ አይመጣም. 
በእርግጥ . ሁለት ዓይነት የአፍ ውስጥ የእርግዝና መከላከያዎችን ከተቀበለች በኋላ ደም መቀነስ ይጀምራል, ከወር አበባ መጀመር ጋር ግን ተመሳሳይ ነው, ነገር ግን በተለመደው የወር አበባ ወቅት የሚከሰት አይመስልም. ይህ ማለት የደም መፍሰስ መሰረቅ ተብሎ ይጠራል. በእንዲህ ዓይነቱ ሁኔታ እንቁላቱ አይበስልም, ምክንያቱም አደገኛ መድሃኒት ይሰራዋል, ይህ ማለት የእንዳሙጥ እንሰሳ የእንቁላል እንቁላል ለመውለድ አስፈላጊ አይሆንም, በዚህ ምክንያት, ድምጹ አይጨምርም. 
አፈ-ታሪክ ቁጥር 11. ከወር አበባ ጋር ያለ ደም ያለው ሽታ ሽታ የለውም. 
በእርግጥ. አይደለም. ደሙ ከቆዳ ማህፀን የተወጣውን ቦርሳ ሲወጣ ደሙ ነው, እና በሴት ብልት ውስጥ በተዘዋወረው የሴት ብልት ውስጥ በሚዘዋወርበት ጊዜ ከሴት ብልት ውጭ በባክቴሪያ እጽዋት ውስጥ የሚከሰተውን ልዩ ሽታ ይቀበላል. በዚህ ምክንያት አንድ ሰው በወር አበባ ጊዜ እና በሱ መካከል የግል ንፅህና መጠበቅ አለበት. ቀዝቃዛው በቀን ቢያንስ ሁለት ጊዜ መውሰድ አለበት, ለሌሎች የሰውነት ክፍሎች በማይጠጣበት ፎጣ እራስዎን ማጽዳት ያስፈልግዎታል. ቀዝቃዛ የደም መፍሰስ ስለሚያስከትሉ ቀዝቃዛ ዲዛይኖች መጠቀም አይቻልም. በባህር ውስጥ ወይም መዋኛ ውስጥ መዋኘት ካስፈለገዎ ታምፖል ይጠቀሙ እና ገላዎን ከታጠቡ በኋላ ወዲያውኑ ይተካሉ. 
አፈ-ታሪክ ቁጥር 12. በወር A ለፈው ወቅት ፊት ላይ ማጽዳት A ይችሉም. 
በእርግጥ. እውነት ነው, ይህንን ማድረግ አይችሉም. በአሁኑ ጊዜ ቆዳ ይበልጥ ስሜታዊ ነው, ስለዚህ ትንሽ ቁስሎቹ እንኳን ለረጅም ጊዜ ሊራዝፉባቸው ይችላሉ, በተለዋጭ ዑደት ቀናት ውስጥ ቢሆኑ, እና በአጠቃላይ በወር አበባቸው ወቅት ለቆዳው ምንም አስደንጋጭ ነገር አያድርጉ. ይህ ደግሞ በሁሉም የዓሳራ ሽፋን ዓይነቶች ላይ በተለይም በፊት ቆዳ ላይም ይሠራል. 
አፈ-ታሪክ ቁጥር 13. ዛሬ ዛሬ ማሸት አትችለም. 
በእርግጥ . እውነት ነው ብዙዎቹ የኑክሊየር ባለሙያዎች ይህንን በአካል ይነግሩዎታል, ነገር ግን የኮስሞቲስቶች ተመራማሪዎች ሙቀትን ማሳረፍ በተቃራኒው ሊደረግባቸው እንደሚገባ ይናገራሉ. 
አፈ-ታሪክ ቁጥር 14. በወርሃዊ ፍቃድ ምንም ክወናዎች የሉም. 
በእርግጥ. ቀዶ ጥገናው ወደ ቀዶ ሕክምና ከመሄድዎ በፊት በሽተኛው የወር አበባ መጀመር መጀመሩን ለዶክተሩ መንገር አለበት. 
አፈ-ታሪክ ቁጥር 15. በወር አበባ ወቅት, ፀጉርህን መቀባት አትችልም. 
በእርግጥ. ማንኛውም ፀጉር አስተካክሎ ለእርስዎ እርግጠኛ ይሆኑልዎታል በመጨረሻም ጸጉርዎን ቀለም መቀባት ይችላሉ, ነገር ግን ቀለሙ ምናልባት ሊመጣ ወይም ላይመጣ ይችላል ወይም እርስዎ ያልጠበቁት ነገር, እንዲሁም የፀጉር ስራም ሊያገኙ ይችላሉ. ይህ በሆርሞኖች ወይም በሌላ ምክንያት ምክንያት መሆን አለመሆኑን ግልጽ አይደለም, ነገር ግን ለጥቂት ቀናት መጠበቅ የተሻለ ነው, ከዚያም ፀጉራቸውን በተለምዶ ቀለም ይለውጡ. 
አፈ-ታሪክ ቁጥር 16. ወርሃዊ ከሆኑ, ጠብቆ ማቆየት የማይቻል ነው. 
በእርግጥ. ማንኛውም ሴት በዚህ ተስማምታለች. ከሁሉም የወር አበባሽ በሚዝልበት ጊዜ ሁሉም ባንኮች ይፈነዳሉ. ሆርሞኖችን በጅማሬው ላይ ያልተያያዘ ነው, ስለዚህ ሁሉም የዛሬው ቀናት የሴቶች የኃይል መጠን በጣም ዝቅተኛ በመሆኑ እኛ የምናደርገው ማንኛውም ነገር በተሳካ ሁኔታ አልተሳካም. 
አፈ-ታሪክ ቁጥር 17. በወር አበባ ጊዜያት አይፈቀድም. 
በእርግጥ. ከእውነተኛው ጋር ምንም ግንኙነት የለውም. የባለሙያ አስተናጋጅ ምን ማድረግ ይኖርባታል? እንደ ሌሎቹ ሰዎች ሁሉ ይሰራሉ. ለአንድ ወር ወር የእረፍት እረፍት አይወስዱ? 
አፈ-ታሪክ ቁጥር 18. ዛሬ እነዚህን ቀናት መገመት አይችሉም. 
በእርግጥ. በ Fortune ንገሬ በአጠቃላይ በጣም ጎጂ ነው. በወር አበባ ጊዜ በአዕምሮዬ ሚዛናዊ ያልሆነ, አስገዳጅ ኃይል እና ምንም ነገር ሊጠብቁ እንደማይችሉ መገመት ያሰብን. 

  </TEXT>
</DOC>
<DOC>
 <DOCNO>62</DOCNO>
   <TEXT>
﻿የወር አበባ መቆም በደም ሥር ጤና ላይ ተጽዕኖ ያሳድራል – ጥናት 
ByTeshoPublished on February 13, 2020 SHARE TWEET COMMENT
የወር አበባ ማየት ማቆም በሴቶች የደም ሥር ጤና ላይ አሉታዊ ተፅዕኖ እንዳለው አዲስ ጥናት አመላከተ፡፡
በተፈጥሮ ሴቶች የወር አበባ ማየት የሚያቆሙት በ45 እና 50 ዓመት መካከል ባለው የዕድሜ ክልል ውስጥ መሆኑ ይታወቃል።
ሰሞኑን ይፋ የሆነው አዲስ ጥናትም የዕድሜ መግፋትን ተከትሎ የሚከሰተው የወር አበባ መቆም የሴቶችን የደም ስር ጤና የሚያውክ መሆኑን አመላክቷል፡፡
ችግሩ ከነጭ ሴቶች ይልቅ በጥቁር ሴቶች ላይ የመከሰት እድሉ ከፍተኛ መሆኑንም ጥናቱን ያካሄዱት ባለሙያወች ተናግረዋል፡፡
እንደ ባለሙያዎቹ ገለፃ በወር አበባ ወቅት በርካታ የምግብ መፈጨትና ጥቅም ላይ የመዋል ሁኔታ ይስተዋላል።
የልብ ህመም እና ተያያዥ በሽታዎች፣ በደም ቧንቧወች ላይ የቅባት መጠን መጨመር፣ የወገብ አካባቢ እና የምግብ መፈጨት ችግር ከእድሜ ጋር ተያይዞ የሚመጡ ችግሮች መሆናቸውንም ባለሙያወች ይናገራሉ።
በሌላ በኩል ከመጨረሻው የወር አበባ ዓመት በኋላ የሚከሰት የሆርሞን መለዋወጥ የደም ቧንቧ ጤናን የሚጎዳ መሆኑ ተገልጿል፡፡
በተካሄደው ጥናት የመጨረሻው የወር አበባ ከመምጣቱ በፊት የደም ወሳጅ ጥንካሬ በግምት 0 ነጥብ 9 በመቶ ሲሆን፥ ከዚያ በኋላ ባለው ዓመት ደግሞ ወደ 7 ነጥብ 5 በመቶ ከፍ እንደሚል ተመላክቷል።
ስለሆነም ጥናቱ ሴቶች የወር አበባ ማየት በሚያቆሙበት ወቅት የልብና የደም ቧንቧ ጤንነታቸው እየተባባሰ የሚሄድ መሆኑን በመረዳት ተገቢውን ጥንቃቄ ማድረግ እደሚገባቸው ተጠቁሟል።
  </TEXT>
</DOC>
<DOC>
 <DOCNO>63</DOCNO>
   <TEXT>
﻿Shama Books Grow and Know
እያወቃችሁ እደጉ
Growth and Changes
1
 እያወቃችሁ እደጉ
What is puberty?
Between the ages of 10 and 14 most girls and boys begin to notice changes
in their bodies. These physical and emotional changes take place over a
number of years.
These changes are sometimes called “puberty” or “adolescence,” and
girls and boys at this age are often called “adolescents.”
ለዐቅመ ሔዋን መድረስ ምን ማለት ነው?
በ10 እና በ14 ዓመት የዕድሜ ክልል ውስጥ የሚገኙ ወንዶችና ሴቶች ታዳጊ
ልጆች፣ ሰውነታቸው ለውጥ እየታየበት መሆኑ ይሰማቸዋል። እነዚህ አካላዊና
ስሜታዊ ለውጦች በተወሰኑ ዓመታት ውስጥ የሚከሰቱ ናቸው።
ለውጡ አንዳንድ ጊዜ፣ «ለዐቅመ ሔዋን መድረስ» እየተባለ ይጠራል። በዚህ
ዕድሜ የሚገኙ ወንዶች ወይም ሴቶች ልጆች፣ ወንዱ «ጐረምሳ»፣ ሴትዋ
«ኮረዳ» ይባላሉ።
Authors: Dana Smiles and Marni Sommer
Stories by: Girls of Ethiopia
Translator: Amare Mamo
Illustrator: Yared Olivelli
Layout and Design: Meskerem Eshetu @ Shama Books,
 P.O. Box 57, Addis Ababa
Printing funded by: Grow and Know, Inc.
ISBN: 978-99944-0-090-4
© Copyright: Grow and Know 2013
No paragraph of this publication may be reproduced, copied or transmitted
save with written permission or in accordance with the provisions of the Civil
Code of Ethiopia: Proclamation No. 165 of 1960, Title XI. Literary and Artistic
Ownership, Articles 1647 through 1674 and the relevant provisions of Copyright
and Neighbouring Rights Protection Proclamation No. 410/2004.
Acknowledgements:
We would like to thank all Ethiopians, including teachers, parents,
community members, the Ministry of Education-Ethiopia, UNICEF and
UNFPA for providing insight into Ethiopian girls’ puberty experiences on
which this book’s content is based.
Special thanks to Mekdes Eyoel, Directress of the Ministry of Education
Gender Directorate, Dr. Aklilu Kidanu of the Miz Hasab Research Center,
Fatuma Omer and finally our greatest thanks to all the Ethiopian girls who
shared their experiences and participated actively in making this book a
reality.
Shama Books
4 5
ፊቴ ላይ ብጉር
በመውጣቱና
ጡቶቼ እያደጉ
በመሄዳቸው
ኀፍረት ይሰማኛል።
Puberty is the time when girls begin to produce eggs, and boys begin to
produce sperm.
It is the time when we develop into young women and men.
It is a very special time, and it is our bodies’ way of maturing so that one
day we can have children and start our own families. Even though girls’
bodies start having the ability to have children, it does not mean that girls
are ready to have children.
ሴቶች ልጆች ለዐቅመ ሔዋን ሲደርሱ፣ ሴቴ ዘር ማፍራት ይጀምራሉ። ወንዶች
ልጆች ለዐቅመ አዳም ሲደርሱ፣ ወንዴ ዘር ማመንጨት ይጀምራሉ።
ይኸ ወቅት፣ ሴት ልጆች፣ ወጣት ልጃገረዶች፣ ወንዶች ልጆች፣ ወጣት ወንዶች
የሚሆኑበት ጊዜ ነው።
ይኸ ጊዜ በጣም ልዩ ነው፤ ጊዜውን ልዩ የሚያደርገው፣ ሴቶች ልጆች በአካል
እያደጉ በመሄድ አንድ ቀን ትዳር ለመያዝና ልጅ ለመውለድ የሚችሉበት ዕድሜ
ላይ መድረሳቸውን የሚያመለክት በመሆኑ ነው። በዚህ ጊዜ፣ የልጃገረዶች አካል
ልጅ የመውለድ ዐቅም ላይ የሚደርስ ቢሆንም፣ ልጅ ለመውለድ ግን ዝግጁ ነው
ማለት አይደለም።
When does puberty begin and how long does it take?
Changes take place in girls and boys at different times. Generally changes
start earlier for girls than for boys.
Some start before the age of 10, while others start after age 14.
For some girls, changes may take place in one year or less. In others, they
can take as long as six years.
ለዐቅመ አዳም/ሔዋን መድረስ መቼ ይጀምራል? እስከ ምን ያህል
ጊዜስ ይቆያል?
በወንዶች ልጆችና በሴቶች ልጆች መካከል ለውጥ የሚታየው በተለያየ ጊዜ ነው።
በአጠቃላይ፣ በሴቶች ልጆች ዘንድ ለውጡ የሚጀምረው ከወንዶች ልጆች ቀደም
ብሎ ነው።
በአንዳንድ ሴት ልጆች፣ ለውጡ 10 ዓመት ሳይሞላቸው ሲጀምር፣ በሌሎች
ደግሞ ከ14 ዓመት ዕድሜአቸው በኋላ ይጀምራል።
በአንዳንድ ሴት ልጆች ለውጡ በአንድ ዓመት የጊዜ ክልል ውስጥ ተጀምሮ
ይጠናቀቃል።
በሌሎች ደግሞ ለውጡ የስድስት ዓመት ጊዜ ሊወስድ ይችላል።
ምንም አትፈሪ፤
ያለና የተለመደ
ነገር ነው።
6 7
What are the physical changes that take place in girls?
A girl’s breasts start to grow and her hips get wider.
Hair starts to grow under her arms. Hair grows in her pubic area.
She starts to menstruate (have her period or bleed every month).
በልጃገረዶች ላይ የሚታይ አካላዊ ለውጦች ምንድን ናቸው?
ጡቶቻቸው ያድጋሉ፤ ዳሌያቸው ይሰፋል። ብብታቸው የጉያ ጸጒር ማብቀል
ይጀምራል። በሴቴ ብልታቸው አካባቢ ጸጒር ይበቅላል።
በየወሩ የወር አበባቸው መምጣት ይጀምራል።
What is menstruation?
Menstruation means that a girl’s body is growing up, and is preparing for
the future when she might get pregnant and have a baby.
During menstruation, the lining of the uterus comes out along with blood
through the vagina.
Bleeding usually lasts 4-7 days and usually happens every month.
Monthly bleeding is not something to be scared of because it is perfectly
normal.
የወር አበባ ምንድን ነው?
የወር አበባ መታየት፣ የአንዲት ልጃገረድ አካል እያደገ መሄዱን፣ ለማርገዝና
ልጅ ለመውለድ እንድትችል አካልዋ በዝግጅት ላይ መሆኑን ያመለክታል።
በወር አበባ ሰሞን የማኅፀን ግድግዳ ገበር እየተቀረፈ ከደም ጋር በልጃገረድዋ
ሴቴ ብልት በኩል ይወጣል።
የወር አበባ በአብዛኛው ከ4-7 ቀን ይቆያል። በየወሩ የሚመጣ መሆኑም የተለመደ
ነው። በየወሩ የሚታየው የደም መፍሰስ የተፈጥሮ ግዳጅ በመሆኑ የሚያስፈራ
ነገር የለበትም።
የወር አበባን
ለመግለጽ
የምትጠቀሙበት
የተለየ ቃል አለ?
ዝናቡ
እየወረደ
ነው።
እንግዳው
መጥቷል።
ቀይዋ
ሴትዮ
ደርሳለች።
- ማሰሮዋ
ተሸንቁራለች።
- ቀይ መስቀል
ጒብኝቱን ጀምሯል።
- ሴትዮዋ እያለቀሰች
ነው።
የወር አበባ
ምንድን ነው?
8 9
 Growth and Changes  እያወቃችሁ እደጉ
Most girls have their first period between the ages of 11 to 14. Some girls
start as early as 8, and some at 17 or older.
The time from the first day of your period (when bleeding starts) to the
first day of your next period is usually 28 days (one month), but can range
from 21-35 days. For many years after a girl starts having her period, she
may not get her period every month. This is normal.
አብዛኛዎቹ ልጃገረዶች የመጀመሪያ የወር አበባ የሚታያቸው በ11 እና በ14
ዓመት ዕድሜአቸው መካከል ነው። ሌሎች በ8 ዓመታቸው፣ ጥቂቶች ደግሞ
በ17 ዓመታቸው፣ ዘግየት ብሎም የወር አበባ ይታያቸዋል።
የወር አበባ ከሚጀምርበት (የደም መፍሰስ ከሚታይበት) አንሥቶ እስከሚቀጥለው
የወር አበባ መጀመሪያ ቀን 28 ቀናት (አንድ ወር) ይቆያል። አንዳንዴም ከ21
እስከ 35 ቀናት መካከል የሚቆይበት ጊዜ አለ። አንዲት ልጃገረድ ለብዙ ዓመታት
የወር አበባዋን ማየት ከጀመረች በኋላ፣ በየወሩ የወር አበባ ላይታያት ይችላል።
እንዲህ ያለው ሁኔታ ያለና የተለመደ ነገር ነው።
When a girl has her period, she should wash at least twice a day with soap
and water in the area around the vagina.
She can use cotton cloth or sanitary pads to soak up the blood. These
should be changed every few hours.
If a girl is going to school, she should take an extra cloth, or sanitary pad
in a plastic bag so that she can change after a few hours.
If a girl has a blood stain on her uniform in school, she can tie a scarf or
sweater around her waist, and ask a friend or a teacher to help.
አንዲት ልጃገረድ፣ በወር አበባዋ ወቅት፣ የሴቴ ብልትዋን አካባቢ ቢያንስ በቀን
ሁለት ጊዜ በውሃና በሳሙና መታጠብ አለባት።
የሚፈሳትን ደም ከፈትል በተሠራ ጨርቅ ወይም በሞዴስ ማምጠጥ ትችላለች።
እነዚህ ደም መጣጭ ጨርቆች በጥቂት ሰዓታት ውስጥ መለወጥ አለባቸው።
አንዲት ልጃገረድ የምትማር ከሆነ፣ ተጨማሪ መቀየሪያ የፈትል ጨርቅ ወይም
ሞዴስ በፌስታል ይዛ በመሄድ በተወሰኑ ሰዓታት ውስጥ መቀየር ይኖርባታል።
የትምህርት ቤትዋን ዩኒፎርም ደም ከነካው፣ ሻርፕዋን ወይም ሹራብዋን ወገብዋ
ላይ ማገልደም ትችላለች። በሁኔታው የምትቸገር ከሆነ፣ ከጓደኛዋ ወይም ከሴት
መምህርዋ ዕርዳታ መጠየቅ ይኖርባታል።
10 11
Although menstruation means a girl is biologically able to have a baby,
girls are not advised to have a baby until they are over 18 years old.
This is because other changes in her body are still taking place. Having a
baby when your body is not ready can cause many health problems for a
girl and her baby.
If a girl who has her period every month misses a period, it may mean that
she is pregnant. But girls can also miss periods if they are feeling stress,
if they become too thin, or if they have been traveling.
የአንዲት ልጃገረድ የወር አበባ መምጣት፣ በአካላዊ እድገትዋ ልጅ ለመውለድ
ከምትችልበት ደረጃ የመድረስ ምልክት ቢሆንም፣ ልጃገረዶች 18 ዓመት
ሳያልፋቸው ልጅ መውለድ አይበጃቸውም።
ይህ የሚሆንበት ምክንያቱ፣ ሌሎች ለውጦች በአካላቸው ውስጥ እየተከሰቱ
ስላሉ ነው። የአንዲት ልጃገረድ አካል ሳይጠና ልጅ ብትወልድ፣ በራሷም ሆነ
በልጅዋ ላይ የጤና እክል ሊከተል ይችላል።
አንዲት ልጃገረድ የወር አበባዋ በየወሩ ሲመጣ ቆይቶ ድንገት ካቋረጠ፣ ልጅቱ
አርግዛ ሊሆን ይችላል። በሌላ በኩል ደግሞ፣ ልጃገረዶች ጫናና ጭንቀት
ሲሰማቸው፣ ሰውነታቸው ሲከሳ፣ ወይም በጒዞ ላይ ሲሆኑ የወር አበባቸው
ሊስት ይችላል።
Does having a period hurt?
Some girls do not feel pain when they have their period, some have slight
pains below their naval and in their lower back and some have a lot of
pain and may need to take pain killer medicine.
Usually the pain is not very bad and does not last long.
The pains are called “cramps” because they are caused by the muscles of
the uterus contracting.
It is the contraction that pushes out the lining of the uterus each month.
የወር አበባ ሕመም ያስከትላል?
አንዳንድ ልጃገረዶች የወር አበባቸው ሲመጣ ሕመም አይሰማቸውም፤ ጥቂቶች
ከእንብርታቸው በታችና እታችኛው ጀርባቸው አካባቢ መጠነኛ ሕመም
የሚሰማቸው አሉ፤ ሌሎች ደግሞ ከበድ ያለ ሕመም ስለሚሰማቸው የሕመም
ማስታገሻ መድኃኒት እስከ መውሰድ ያደርሳቸዋል።
አብዛኛውን ጊዜ በወር አበባ ወቅት የሚሰማ ሕመም የጠናና ለረጅም ጊዜ
የሚቆይ አይደለም።
የወር አበባ ሕመም ቊርጠት ይባላል። ቊርጠት የሚፈጠረው ከማኅፀን
ጡንቻዎች መኰማተር የተነሣ ነው።
የማኅፀን ጡንቻዎች መኰማተር፣ የማኅፀን ግድግዳ ገበር እየተቀረፈ በየወሩ
ከደም ጋር እየተገፋ እንዲወጣ ያደርጋል።
ይኸ ያለና የተለመደ
ነገር ነው፤
ሕመሙ ረጅም ጊዜ
አይቆይም።
የወር አበባዬ
ሲመጣ ቊርጠት
ይሰማኛል።
ዩኒቨርሲቲ
መግባት
እፈልጋለሁ።
12 13
What is PMS?
PMS is short for pre-menstrual syndrome. Not all girls get this, but many
do for a few days before they start their period.
This is because changes in the level of hormones in a girl’s body can
affect her moods.
Some girls feel sad. Others feel irritable, and get angry for no real reason.
Some girls’ breasts feel swollen and sore. This is all normal and natural
and should not worry you.
የወር አበባ ወቅት ስሜት
በወር አበባ ወቅት፣ ልጃገረዶች ሁሉ የወር አበባ ስሜቶች አይታዩባቸውም።
ብዙዎች ልጃገረዶች ግን የወር አበባቸው ከመምጣቱ ከጥቂት ቀናት ቀደም ብሎ
ስሜቱ ይፈጠርባቸዋል።
በአንዲት ልጃገረድ ሰውነት ውስጥ የሆርሞኖች መጠን ለውጥ መከሰት፣
ስሜትዋን ሊነካ ይችላል።
ይህም በመሆኑ አንዳንድ ልጃገረዶች ሐዘን ይሰማቸዋል፤ አንዳንዶቹ ከምድር
ተነሥተው ቱግ በማለት በቂ ምክንያት በሌለው ነገር ይቈጣሉ።
በወር አበባ ወቅት የአንዳንድ ልጃገረዶች ጡቶች ስለሚያብጡ ቊስል ይሰማቸዋል።
ይኸ ሁኔታ ያለና የተለመደ በመሆኑ ልጃገረዶች መስጋት የለባቸውም።
Talk to your mothers, grandmothers, sisters, aunts, female teachers, or
older women in your community.
When you have your period, some discomfort is normal, but if you have
too much pain, you may need medication so talk to an older woman to
ask her advice.
Normally when you have your period, you may need to change your cloth
or pads 3-4 times a day. If you need to change more times, you may be
bleeding too much so ask an older woman, a nurse, or doctor for advice.
ከእናታችሁ፣ ከሴት አያቶቻችሁ፣ ከእኅቶቻችሁ፣ ከአክስቶቻችሁ፣ ከሴት
አስተማሪዎቻችሁ፣ ጐረቤት ከሚኖሩ አሮጊት ሴቶች ጋር ተወያዩ።
የወር አበባ ሲመጣ፣ መጠነኛ የጤንነት አለመሰማት ያለና የተለመደ ነገር ነው።
ሕመሙ እየበረታ የሚሄድ ከሆነ፣ መድኃኒት መውሰድ ስለሚያስፈልግ በዕድሜ
ከበለጸጉ ሴቶች ጋር ተነጋግሮ ምክር ማግኘት ይጠቅማል።
አንዲት ልጃገረድ የወር አበባዋ ሲመጣ፣ ልብስዋን ወይም ሞዴስዋን በቀን ከሦስት
እስከ አራት ጊዜ መቀየር ያስፈልጋታል። ከዚህ በላይ መቀየር ካስፈለገ ግን፣
የሚወርደው ደም ከልክ ያለፈ ሊሆን ይችላል። ይኸ ሁኔታ ሲያጋጥም፣ በዕድሜ
ጠና ካሉ ሴት፣ ወይም ከነርስ ወይም ከሐኪም ምክር መጠየቅ ያስፈልጋል።
ቊጣ ቊጣ
ይለኛል።
ለምን እንደሆነ
አላውቅም!
ምናልባት የወር
አበባሽ ሊመጣ
አስቦ ይሆናል፤
አትስጊ።
14 15
 Growth and Changes  እያወቃችሁ እደጉ
«የመጀመሪያ የወር አበባዬ ሲመጣ፣ የሆድ ቊርጠት ስለ ያዘኝ ከባድ ድንጋጤ ነበር የተሰማኝ።
የወር አበባዬ አራት ቀን ቆየብኝ። ምስጢሬን የነገርኳት ለአንዲት ጓደኛዬ ብቻ ነበር። እናቴ
ስለ ወር አበባ ምንም የነገረችኝ ነገር አልነበረም። እናቴም ስለ የወር አበባ የምታውቀው ነገር
ያለ አልመሰለኝም። ስለ ወር አበባ መነጋገር ራሱ እንደ ነውር የሚቈጠር ነገር ነበር። እናቶች
በአብዛኛው ከሴት ልጆቻቸው ጋር ለዐቅመ ሔዋን ስለ መድረስና ስለ ወር አበባ አይወያዩም።
ስለዚህ ነው ምስጢራችንን ለጓደኞቻችን ብቻ የምነግራቸው።
ትምህርት ቤት እያለሁ ያጋጠመኝ ነገር ክፋኛ ቢያስደነግጠኝም፣ ሁኔታውን ለጓደኛዬ ከመንገር
ወደ ኋላ አላልኩም። አስተማሪዬንም ወደ ቤቴ እንድሄድ እንዲፈቅድልኝ ጠየቅሁት። ስለ ወር
አበባ በትምህርት ቤት የተማርኩት ነገር ቢኖርም፣ ሁኔታው ሲደርስብኝ ክፉኛ መደንገጤ
አልቀረም። ቤቴ እንደ ደረስኩ ከእናቴ ተደብቄ አሮጌ ያንገት ልብሴን መቀዳደድ ጀመርኩ። ቅዳጅ
ጨርቆቹም የወር አበባዬን እንዳስተናግድ ረዱኝ። ስላመመኝ ወደ ትምህርት ቤት ሄጄ መማር
ባለመቻሌ ሁኔታዬን ለምቀርበው የባዮሎጂ መምህሬ ነገርኩት። እርሱም ወደ ቤቴ ተመልሼ
ዕረፍት እንዳደርግ ፈቀደልኝ። ሦስት ቀን ወደ ትምህርት ቤት አልሄድኩም።
እኔ ያየሁት የመጀመሪያውን የወር አበባዬን ቢሆንም፣ ካገኘሁት ልምድ በመነሣት ለታናናሽ
እኅቶቼ የሚከተለውን ምክር የመስጠት ኃላፊነት ያለብኝ መሆኑ ይሰማኛል። በሴት ልጆች
ሕይወት ውስጥ የወር አበባ ያለና የተለመደ ነገር ነው። አንዲት ልጃገረድ ከ9-17 ዓመት ዕድሜዋ
የወር አበባዋን ማየት ትችላለች። ልጃገረዶች ወደዚህ ዕድሜ ከመድረሳቸው ቀደም አድርገው
የወር አበባቸውን ለማስተናገድ የሚያስችላቸውን የሥነ ልቦና ዝግጅት ማድረግ አለባቸው።
የወር አበባቸው ሲመጣ መደንገጥና መሸበር የለባቸውም። የወር አበባ በሴት ልጆች እድገት
ውስጥ ያለና የተለመደ ነገር መሆኑን መረዳት ይጠቅማቸዋል። እናቶችም ስለ የወር አበባ
ከልጆቻቸው ጋር መወያየት አለባቸው። ውይይቱም አንዴ ብቻ ሳይሆን በተለያዩ ጊዜያቶች
በተከታታይ መካሄድ አለበት። እንዲህ ያለው ውይይት የወር አበባ መጥፎ ነገር አለመሆኑ፣ ያለና
የተለመደ ነገር መሆኑ እንዲታወቅ ያደርጋል። ሴት ልጆችም ስለ የወር አበባ በትምህርት ቤት
የሚማሩትንና ከጓደኞቻቸው የሚሰሙትን ከእናቶቻቸው ጋር በመወያየት ሁሉንም ነገር በግልጽ
መረዳት አለባቸው። የወር አበባን በተመለከተ፣ ሴት ልጆች ከእናቶቻቸው ጋር የጠበቀ ቅርበት
ሊኖራቸው ይገባል። የወር አበባ የሚያሳፍርና እርም የሆነ ነገር ተደርጎ መቈጠር የለበትም።
ልጃገረዶች ያለ ምንም ሥጋት ዘመናዊ ሞዴሶችን ከሱቅ ወይም ከመድኃኒት ቤት በመግዛት
መጠቀም አለባቸው። ልጃገረዶች ለጥንቃቄ ያህል ከቤት ሲወጡ ሞዴሶችን ቦርሳቸው ውስጥ
መያዝ መርሳት የለባቸውም። የሆድ ቊርጠት ሲይዛቸው የሕመም ማስታገሻ መድኃኒት ከጤና
ጣቢያ ወይም ከመድኃኒት ቤት መግዛት መልመድ ይኖርባቸዋል። ሰውነታቸው አጒል ጠረን
እንዳይኖረው ለመከላከል የግል ንጽሕናቸውን በሚገባ መጠበቅ አለባቸው።»
ገጠመኝ አንድ
The first time I menstruated, I had stomach cramps and I was very shocked! It
lasted for four days. I told my friend that I had started menstruating because my
mother did not tell me about it before. This is because my mother never learned
about it and it is very taboo. Mothers do not usually talk about menstruation or
puberty with their daughters. Instead we tell our friends our secrets. Although
I was in school and shocked, I still told my friend and asked the teacher for
permission to go home. I learned about menstruation in school, but I was still
shocked! I went home, hid from my mother, and tore an old scarf. I used this to
manage my menstruation. I couldn’t attend class because I was sick. I told my
biology teacher who I was close to and he told me to go home and rest. I did not
go to class for three days. My advice to my younger sisters is that menstruation
is natural and happens to girls from age 9-17. At this age, they should be ready
by preparing the materials to use without being shocked or stressed. They
should also know that it is normal. Mothers should discuss this issue with their
daughters. They should discuss menstruation at different times and should not
think that it is bad. Girls should share what they learn in school and from friends
with their mothers and explain everything. They should be very close like a hand
and glove. It should not be considered embarrassing and taboo. Girls can buy
modern sanitary pads from shops and use them. To be prepared, we can keep
them in our bags whenever we go out. If we have stomach cramps we can find
painkillers by going to the health station. We can prevent body odor by keeping
our personal hygiene.
Story 1

  </TEXT>
</DOC>
<DOC>
 <DOCNO>64</DOCNO>
   <TEXT>
﻿የወር አበባ ለምን በአንዳንድ ሴቶች ላይ ህመም ያስከትላል?
7 ጁን 2018
ይህንን ለሰው አጋራ Facebook ይህንን ለሰው አጋራ Messenger ይህንን ለሰው አጋራ Twitter ይህንን ለሰው አጋራ ኢሜይል ያጋሩ
የወር አበባ ዑደት
የወር አበባ ተፈጥሯዊ ጸጋ ነው።
የመተንፈስ ወይም የመመገብ ያህል ከተፈጥሮ ሂደቶች አንዱ ነው። የምድርን እኩሌታ የያዙት ሴቶች ወርሀዊ ዑደትም ነው። ሆኖም ስለ ወር አበባ ማውራት እንደ ሀጢያት ይቆጠራል። ከወር አበባ ጋር የተያያዙ የተዛቡ አመለካከቶችም የትለሌ ናቸው።
ከደቡብ እስያ ሴቶች አንድ ሦስተኛው የወር አበባ ከማየታቸው በፊት ስለ ወር አበባ ምንነት እንደማያውቁ ዩኒሴፍ እንደ አውሮፓውያኑ በ2015 የሰራው ጥናት ያመለክታል። ከኢራናውያን ሴቶች 48 በመቶዎቹ እንዲሁም ከህንዳውያን ሴቶች አስር በመቶ የሚሆኑት የወር አበባ በሽታ እንደሆነ ያስባሉ።
በዓለም ላይ በሚልዮን የሚቆጠሩ እንስቶች የወር አበባ በሚያዩበት ወቅት ይገለላሉ። ሀፍርትም ይሰማቸዋል።
የግንዛቤ ክፍተቱን ከግምት በማስገባት ዋሽ ዩናይትድ የተባለ የተራድኦ ድርጅት በየአመቱ ግንቦት 28 ዓለም አቀፍ የወር አበባ ንጽህና ቀን እንዲከበር አድርጓል። ስለ ወር አበባ ርዕሰ ጉዳይ ማውራትን ለማስለመድ ስለ ሂደቱ ማወቅ የመጀመሪያ እርምጃ ሊሆን ይችላል።
የወር አበባ ዑደት እንዴት ይፈጠራል?
ስለ ወር አበባ ምንነት ማስገንዘብ ስለ ዑደቱ ያለው አመለካከት እንዲቃና መንገድ ይከፍታል። የወር አበባ ከአስር እስከ 14 ዓመት አንስቶ ከ45 እስከ 50 ዓመት የሚዘልቅ ዑደት ነው።
የወር አበባ ወርሀዊ ዑደት የሚፈጠረው በየ28 ቀን ልዩነት ሲሆን፣ ወደ ጽንስነት ያልተለወጠ እንቁላል ፈርሶ በደም መልክ የሚወጣበት ሂደት ነው። የ28 ቀን ዑደቱ ሁለት ደረጃዎች አሉት።
የመጀመሪያው የወር አበባ ከጀመረበት ቀን አንስቶ ያሉትን ሁለት ሳምንታት ያካትታል። በዚህ ወቅት ከሴቶች መራቢያ ህዋስ በአንዱ እንቁላል ማደግ ይጀምራል። የእንቁላሉን እድገት የሚያፋጥን ሆርሞንም ይመረታል።
ወደ አስራ አራተኛው ቀን አካባቢ እንቁላሉ ሲያድግ በማህጸን ቧምቧ አድርጎ ወደ ማህጸን ይወርዳል። እንቁላሉ ከወንድ ዘር ጋር ከተዋሃደ የእርግዝና ሂደት ይጀመራል። ውህደቱ ካልተፈጠረ እንቁላሉ ከሁለት ወይም ከሦስት ቀናት በኋላ ሞቶ ይወገዳል።
የዑደቱ ሁለተኛ ደረጃ በአስራ አራተኛው ቀን ጀምሮ በሀያ ስምንኛው ቀን ይጠናቀቃል። በሀያ አምስተኛው ቀን በማህጸን ውስጥ የሚመረተው የሆርሞን መጠን ቀንሶ ከሦስት እስከ ሰባት ቀን ደም ይፈሳል።
በዚህ መንገድ የሚፈጠረው የወር አበባ ወርሀዊ ሂደትን ይከተላል።
የወር አበባ ዑደትImage copyrightGETTY IMAGES
ለምን በወር አበባ ወቅት ህመም ይከሰታል?
በወር አበባ ወቅት ምቾት የማይሰማቸው ሴቶች አሉ። አንድ ሦስተኛ ያህሉ ሴቶች ደግሞ ያማቸዋል። ከህመሞቹ ራስ ምታት፣ የጀርባ ህመም፣ ሆድ ቁርጠትና ማቅለሽ ይጠቀሳሉ። ለ24 ሰዓት ሊቆዩም ይችላሉ።
ምክንያቱን ለማብራራት ቢያስቸግርም አቅም ማነስ የሚከሰትበትም ጊዜ አለ።
የወር አበባ ህመም መጠን ያለፈ የማህጸን ውስጥ የደም እጢ ውጤት ነው። ይህም የማህጸን ጡንቻ መወጠርና መላላት የሆድ ቁርጠት ያስከትላል። ህመሙ ከወር አበባ አንድ ወይም ሁለት ቀናት በፊት ጀምሮ ለቀናት ይዘልቃል። አንዳንድ ሴቶች ላይ ከቀናት ሊያልፍም ይችላል።
ዲስሜኖሪያ የተሰኘው ከወር አበባ ጋር የተያያዘ ፍተኛ የሆድ ቁርጠት እድሜ ሲጨምር ሊከሰት ይችላል። በዘር የመተላለፍ ባህሪም አለው። በማህጸን ውስጥ መሆን ያለባቸው ህዋሶች ከማህጸን ውጪ ሲሆኑ ኢንዶሜትርዮሲስ ይባላል። ከአስር ሴቶች በአንዷ ሊከሰትም ይችላል።
  </TEXT>
</DOC>
<DOC>
 <DOCNO>65</DOCNO>
   <TEXT>
﻿ብዙዎቻችሁ በጠየቃችሁን መሰረት ስለ ወር አበባ ኡደትን በመከተል እርግዝናን መከላከል ተጨማሪ ማብራሪያ ይዘን ቀርበናል።
የወር አበባ ኡደትን በመከተል እርግዝናን ለመከላከል የሚመከሩ ነገሮች፡፡
የወር አበባ ዑደትን በመከተል እርግዝናን ለመከላከል የወር አበባዎ ሳይዛባ በትክክል የሚመጣ መሆን መቻል አለበት፡፡
· በመጀመሪያ ለ6 እስከ 12 ወራት የወር አበባ ዑደትዎን መመዝገብ
· በመቀጠል ለአጭር ጊዜ የቆየዉን/ትንሹን የወር አበባ ዑደት መለየት፡- ከትንሹ የወር አበባ ዑደትዎ ላይ 18ን መቀነስ፡፡ የሚመጣዉ ዉጤት እርግዝና ሊከሰት የሚችልበት የመጀመሪያዉ ቀን ያሳያል፡፡ ለምሳሌ ከተመዘገቡት የወር አበባ ዑደት ዉስጥ ትንሹ 26 ቢሆን ከ26 ቀን ላይ 18ን ብንቀንስ ዉጤቱ 8 ይሆናል፡፡ ይህም ማለት የወር አበባ ዑደትዎ ከመጣበት ቀን ጀምሮ ለመጀመሪያዎቹ 7 ቀናት እርግዝና የማይከሰትበት ሲሆን 8ኛዉ ቀን ግን እርግዝና ሊከሰትበት የሚችልበት የመጀመሪያዉ ቀን መሆኑን ያሳያል፡፡
· ከወር አበባዎ ዉስጥ ለረጅም ጊዜ የቆየዉን ዑደት/ ረጅሙን መለየት፡- ለረጅም ጊዜ ከቆየዉ የወር አበባ ዑደትዎ ላይ 11 በመቀነስ እረግዝና ሊከሰት የሚችልበትን የመጨረሻዉን ቀን መለየት፡፡ ለምሳሌ ረጅሙ የወር አበባ ዑደትዎ 30 ቢሆን ከ30 ላይ 11 ሲቀነስ የሚሰጠን 19 ሲሆን ይህም ማለት የወር አበባ ዑደትዎ ከመጣበት ቀን ጀምሮ ሲቆጠር 19ኛዉ ቀን ግንኙነት ቢደረግ እርግዝና ሊከሰትበት የሚችልበትን የመጨረሻዉን ቀን የሚሰጠን ሲሆን ከ20ኛዉ ቀን ጀምሮ እስከ ቀጣዩ የወር አበባ ዑደትዎ ያሉት ጥቂት ቀናት ግንኙነት ቢደረግ እርግዝና የማይከሰት መሆኑን የሚሳይ ነዉ፡፡
ከላይ ባለዉ ምሳሌ መሰረት የወር አበባ ዑደትዎ ከመጣበት ቀን ጀምር እስከ ስምንተኛዉ ቀን ድረስና ከ20ኛዉ ቀን እስከ ቀጣዩ የወር አበባ ዑደት ባሉት ቀናት ያለጥንቃቄ ግንኙነት ቢፈፀም አርግዝና የማይከሰት ሲሆን ከ8ኛዉ ቀን እስከ 19ኛዉ ቀን ባሉት ቀናት ዉስጥ ያለጥንቃቄ የግብረስጋ ግንኙነት ቢፈፀም እርግዝና ሊከሰት እንደሚችል የሚያሳይ ነዉ፡፡
  </TEXT>
</DOC>
<DOC>
 <DOCNO>66</DOCNO>
   <TEXT>
﻿ስለ የወር አበባ ምን ያህል ያውቃሉ?
 RSA   ቤተሰብ   September 27, 2018  1 Minute
ሴቶች ስለ ወር አበባቸው ኡደት በደንብ ማወቃቸው ለራሳቸው ኖርማል የሆነውን፣ ለእርግዝና ምቹ የሆኑትን ቀናት፣ የወር አበባቸው ሳይመጣ ሲቀርና እንዲሁም ሲዘበራረቅ ለመለየት ይጠቅማቸዋል፡፡
የወር አበባ ኡደት የአንዲት ሴት ሰውነት በየወሩ ሊከሰት ለሚችል እርግዝና በሚያደርገው ቅድመ ዝግጅት የተነሳ የሚፈጠሩ የተለያዩ ለውጦች ውጤት ነው፡፡ በየወሩ ኦቫሪ (የእንቁላል አቃፊ) ከተባለው የሰውነት ክፍል ኦቩሌሽን (ውጻት) በተባለ ስርአት አንድ እንቁላል ይወጣል፡፡ ከዚህ ጋር ተያይዞ የሚከሰቱ የተለያዩ የሆርሞን ለውጦች ማህጸንን ለእርግዝና ያዘጋጁታል፡፡ እርግዝና ሳይከሰት ከቀረ ግን ይህ የተደረገ ዝግጅት ፈርሶ በወር አበባ መልኩ ከሰውነት ይወገድና ለሚቀጥለው ኡደት ዝግጅት ይጀመራል፡፡
የወር አበባ ኡደት የሚባለው አንድ የወር አበባ ከመጣበት የመጀመሪያ ቀን አንስቶ እስከሚቀጥለው ዙር የወር አበባ የመጀመሪያ ቀን ነው፡፡ የአንድ ኡደት ርዝማኔ ከ21 እስከ 35 ቀን ሊወስድ ይችላል፡፡ የወር አበባ መታየት እንደጀመረ (13 አመት አካባቢ) ረዘም ያለ ጊዜ ያላቸው ኡደቶች የተለመዱ ሲሆኑ በሂደት ግን ርዝመቱ እያጠረ ይመጣል፡፡
የወር አበባ ኡደት ከሴት ሴት፤ አንዳንድ ሴቶች ላይ ደግሞ ከወር ወር የተለያየ ሊሆን ይችላል፡፡ በየወሩ ያለው ርዝመት ተመሳሳይ የሆነ ለምሳሌ በየ 23፤ በየ 26 ወይ ደሞ በየ30 ቀኑ የሚመጣ አሊያም ደሞ ከወር ወር የተለያየ ርዝመት ያለው ለምሳሌ አንድ ወር በ30 ቀን በሚቀጥለው በ26 ቀን ከዛ በኋላ በ22 ቀን እያለ የሚቀጥል አይነት ሊሆን ይችላል፡፡ የወር አበባ የሚፈስበት ቀንም ከሴት ሴት የተለያየ ሲሆን ከ2 እስከ 7 ቀን ሊሆን ይችላል። የፍሰቱ መጠንም ከትንሽ እስከ ከበድ ያለ ሊሆን ይችላል፡፡ ላንዳንድ ሴቶች ያለህመም ሲያልፍ ላንዳንዶች ደግሞ ህመም ይኖረዋል፡፡
በዚህ ሰፋ ባለ ማእቀፍ ውስጥ እያንዳንዷ ሴት የራሷ የሆነ ኖርማል ኡደት ይኖራታል፡፡ የኡደቱን ርዝመትና አካሄድ ለማወቅ ለተወሰኑ ወራት የወር አበባ የሚመጣበትን ቀን ካላንደር ላይ ምልክት በማድረግ መከታተል ይቻላል፡፡ ለእያንዳንዷ ሴት ኖርማል የሆነዉን የወር አበባ ኡደት (ርዝመት፣ የሚቆይበትን ጊዜ፣ ብዛት) በትክክል ማወቅ በዚህ ጽሁፍ መጀመሪያ ከተጠቀሱት ጥቅሞቹ በተጨማሪ በማንኛዉም ምክንያት መዘበራረቅ ቢያጋጥም ለሃኪሞች ለዉጡን ነግሮ ተገቢዉን የህክምና እርዳታ ለማግኘት ይረዳል።
የወር አበባ ኡደት በተለያዩ ምክንያቶች የተነሳ ከተለመደውና ለአንዲት ሴት ኖርማል ከሆነው ሊዛባ ይችላል፡፡ ይህን መዛባት ሊያመጡ ከሚችሉ ምክንያቶች ውስጥ የሚከተሉት ይገኙበታል፡
እርግዝና ወይም ጡት ማጥባት
ከፍተኛ የሆነ የሰውነት ክብደት መቀነስ
የተለያዩ የመራቢያ አካላት በሽታዎች
የማህጸን እጢ
አንዳንድ መድሃኒቶች
እድሜ ወደ 13- 14 አካባቢ እና ከአርባዎቹ አጋማሽ በላይ ሲሆን። አንዲት ሴት እድሜዋ ወደ 45 ሲጠጋ የወር አበባ ኡደት ሊዘባረቅ ይችላል። ይሁንና እድሜ እየገፋ ሲሄድ የማህጸን ካንሰር የመያዝ እድል ስለሚጨምር እድሚያቸዉ ከ45 በላይ የሆኑ ሴቶች የወር አበባ ኡደት መዘባረቅ ካጋጠመ ወደ ጤና ባለሙያ በመሄድ አስፈላጊውን ምርመራ ማድረግ የታየዉ ለዉጥ መንሰኤ ካንሰር ይሁን የእድሜ መግፋት ለማወቅ ያስችላል።
አንዳንድ የእርግዝና መከላከያዎች የወር አበባ ኡደትን ሊቀይሩ ስለሚችሉ ምን አይነት ለዉጥ ሊኖር እንደሚችል ከጤና ባለሙያ ጋር አስቀድሞ መመካከር ጥሩ ነው፡፡
ጭንቀት
አንዲት ሴት ከታች የተዘረዘሩት ከፔሬድ ጋር የተያያዙ ሁኔታዎች ካጋጠሟት ወደ ጤና ባለሙያ ሄዳ አስፈላጊውን ህክምና ማድረግ ይገባታል፡፡ የወር አበባዋ፡
ከ3 ወር በላይ ከቀረና እርግዝና አለመኖሩን እርግጠኛ ከሆነች
ከ7ቀን በላይ ከፈሰሳት
ብዛቱ ከተለመደው በላይ በጣም ከጨመረ
የተስተካከለ የነበረው ኡደት የተዘባረቀ ከሆነ
የኡደቱ ርዝመት ከ21 ቀን ካነሰ ወይም ከ35 ቀን ከበለጠ
ከባድ ህመም ካለው፤ በወር አበባ መካከል ደም የሚፈሳት ከሆነ እና ታምፑን ከተጠቀመች በኋላ ትኩሳትና የህመም ስሜት ከተሰማት
አስተያየትና ጥያቄዎቻችሁን ላኩልን። ይህን መረጃ ሼር በማድረግ ሌሎችም ስለጤናቸዉ ያላቸዉ ግንዛቤ እንዲሰፋ ስለተባባራችሁን በቅድሚያ እናመሰግናለን።
ሌላ ጥቆማ፡ ከእርግዝና በፊት ሊደረጉ ስለሚገቡ ጥንቃቄዎች ማንበብ ከፈለጋችሁ ይህን በመጫን ልታገኙት ትችላላችሁ።
  </TEXT>
</DOC>
<DOC>
 <DOCNO>67</DOCNO>
   <TEXT>
﻿የወር አበባ
ስለ የወር አበባ ምን ያህል ያውቃሉ?
ሴቶች ስለ ወር አበባቸው ኡደት በደንብ ማወቃቸው ለራሳቸው ኖርማል የሆነውን፣ ለእርግዝና ምቹ የሆኑትን ቀናት፣ የወር አበባቸው ሳይመጣ ሲቀርና እንዲሁም ሲዘበራረቅ ለመለየት ይጠቅማቸዋል፡፡ የወር አበባ ኡደት የአንዲት ሴት ሰውነት በየወሩ ሊከሰት ለሚችል እርግዝና በሚያደርገው ቅድመ ዝግጅት የተነሳ የሚፈጠሩ የተለያዩ ለውጦች ውጤት ነው፡፡ በየወሩ ኦቫሪ (የእንቁላል አቃፊ) ከተባለው የሰውነት ክፍል ኦቩሌሽን (ውጻት) በተባለ ስርአት አንድ እንቁላል ይወጣል፡፡ …
Continue reading ስለ የወር አበባ ምን ያህል ያውቃሉ?
 RSA   ቤተሰብ  Leave a comment  September 27, 2018  1 Minute
ከእርግዝና ጋር ተያይዘዉ የሚነሱ ጥያቄዎች (ክፍል 1)
በእርግዝና ጊዜ የግብረስጋ ግንኙነት ማድረግ ይቻላል? ከእርግዝና ጋር በተያያዘ የጤና መታወክ ምክንያት ሀኪም ካልከለከለ በስተቀር በእርግዝና ጊዜ የግብረስጋ ግንኙነት ማድረግ ይቻላል፡፡ በማህጸን ውስጥ ያለው ልጅ በተከበበበት ውሃ፤ በማህጸን ጡንቻዎችና በእናትየዋ የሆድ ጡንቻ ተከቦ ስለሚገኝ በግብረስጋ ግንኙነት ጊዜ የሚደረግ እንቅስቃሴ ጉዳት አይደርስበትም ወይም አይረብሸውም፡፡ የወንዱ የዘር ፈሳሽ ምጥ ለማስጀመር የሚችል ፕሮስታግላንዲን የተባለ ሆርሞን በውስጡ ስለሚገኝ አንዳንድ …
  </TEXT>
</DOC>
<DOC>
 <DOCNO>68</DOCNO>
   <TEXT>
﻿የወር አበባ መቋረጥ
ስለ የወር አበባ ምን ያህል ያውቃሉ?
ሴቶች ስለ ወር አበባቸው ኡደት በደንብ ማወቃቸው ለራሳቸው ኖርማል የሆነውን፣ ለእርግዝና ምቹ የሆኑትን ቀናት፣ የወር አበባቸው ሳይመጣ ሲቀርና እንዲሁም ሲዘበራረቅ ለመለየት ይጠቅማቸዋል፡፡ የወር አበባ ኡደት የአንዲት ሴት ሰውነት በየወሩ ሊከሰት ለሚችል እርግዝና በሚያደርገው ቅድመ ዝግጅት የተነሳ የሚፈጠሩ የተለያዩ ለውጦች ውጤት ነው፡፡ በየወሩ ኦቫሪ (የእንቁላል አቃፊ) ከተባለው የሰውነት ክፍል ኦቩሌሽን (ውጻት) በተባለ ስርአት አንድ እንቁላል ይወጣል፡፡ 
የወር አበባ መዛባት
ስለ የወር አበባ ምን ያህል ያውቃሉ?
ሴቶች ስለ ወር አበባቸው ኡደት በደንብ ማወቃቸው ለራሳቸው ኖርማል የሆነውን፣ ለእርግዝና ምቹ የሆኑትን ቀናት፣ የወር አበባቸው ሳይመጣ ሲቀርና እንዲሁም ሲዘበራረቅ ለመለየት ይጠቅማቸዋል፡፡ የወር አበባ ኡደት የአንዲት ሴት ሰውነት በየወሩ ሊከሰት ለሚችል እርግዝና በሚያደርገው ቅድመ ዝግጅት የተነሳ የሚፈጠሩ የተለያዩ ለውጦች ውጤት ነው፡፡ በየወሩ ኦቫሪ (የእንቁላል አቃፊ) ከተባለው የሰውነት ክፍል ኦቩሌሽን (ውጻት) በተባለ ስርአት አንድ እንቁላል ይወጣል፡፡
የወር አበባ መጠን መቀነስ
ስለ የወር አበባ ምን ያህል ያውቃሉ?
ሴቶች ስለ ወር አበባቸው ኡደት በደንብ ማወቃቸው ለራሳቸው ኖርማል የሆነውን፣ ለእርግዝና ምቹ የሆኑትን ቀናት፣ የወር አበባቸው ሳይመጣ ሲቀርና እንዲሁም ሲዘበራረቅ ለመለየት ይጠቅማቸዋል፡፡ የወር አበባ ኡደት የአንዲት ሴት ሰውነት በየወሩ ሊከሰት ለሚችል እርግዝና በሚያደርገው ቅድመ ዝግጅት የተነሳ የሚፈጠሩ የተለያዩ ለውጦች ውጤት ነው፡፡ በየወሩ ኦቫሪ (የእንቁላል አቃፊ) ከተባለው የሰውነት ክፍል ኦቩሌሽን (ውጻት) በተባለ ስርአት አንድ እንቁላል ይወጣል፡፡ 
  </TEXT>
</DOC>
<DOC>
 <DOCNO>69</DOCNO>
   <TEXT>
﻿የወር አበባ ኡደት
ስለ የወር አበባ ምን ያህል ያውቃሉ?
ሴቶች ስለ ወር አበባቸው ኡደት በደንብ ማወቃቸው ለራሳቸው ኖርማል የሆነውን፣ ለእርግዝና ምቹ የሆኑትን ቀናት፣ የወር አበባቸው ሳይመጣ ሲቀርና እንዲሁም ሲዘበራረቅ ለመለየት ይጠቅማቸዋል፡፡ የወር አበባ ኡደት የአንዲት ሴት ሰውነት በየወሩ ሊከሰት ለሚችል እርግዝና በሚያደርገው ቅድመ ዝግጅት የተነሳ የሚፈጠሩ የተለያዩ ለውጦች ውጤት ነው፡፡ በየወሩ ኦቫሪ (የእንቁላል አቃፊ) ከተባለው የሰውነት ክፍል ኦቩሌሽን (ውጻት) በተባለ ስርአት አንድ እንቁላል ይወጣል፡፡ 
የወር አበባና እርግዝና
Featured
ለማርገዝ ምቹ ቀን አለ?
እርግዝና እንዴትና መቼ እንደሚከሰት ማወቅ ማርገዝ ለሚፈልጉም ሆነ ለማይፈልጉ ጠቀሜታው የላቀ ነው፡፡ ማርገዝ ለሚፈልጉ ጊዜና ሁኔታዎችን አመቻችቶ ለመሞከር ሲረዳ ለማይፈልጉ ደግሞ ዝግጁ እስኪሆኑ ድረስ ለመጠንቀቅ ያግዛቸዋል፡፡ ይሁንና ካልተፈለገ እርግዝና ለመጠበቅ ወይም አራርቆ መዉለድ ለሚሹ የእርግዝና መከላከያ መውሰድ ዋነኛው መፍትሄ መሆኑ መዘንጋት የለበትም፡፡
 RSA   እርግዝና  Leave a comment  September 10, 2019  1 Minute
ስለ የወር አበባ ምን ያህል ያውቃሉ?
ሴቶች ስለ ወር አበባቸው ኡደት በደንብ ማወቃቸው ለራሳቸው ኖርማል የሆነውን፣ ለእርግዝና ምቹ የሆኑትን ቀናት፣ የወር አበባቸው ሳይመጣ ሲቀርና እንዲሁም ሲዘበራረቅ ለመለየት ይጠቅማቸዋል፡፡ የወር አበባ ኡደት የአንዲት ሴት ሰውነት በየወሩ ሊከሰት ለሚችል እርግዝና በሚያደርገው ቅድመ ዝግጅት የተነሳ የሚፈጠሩ የተለያዩ ለውጦች ውጤት ነው፡፡ በየወሩ ኦቫሪ (የእንቁላል አቃፊ) ከተባለው የሰውነት ክፍል ኦቩሌሽን (ውጻት) በተባለ ስርአት አንድ እንቁላል ይወጣል፡፡ 
  </TEXT>
</DOC>
<DOC>
 <DOCNO>70</DOCNO>
   <TEXT>
﻿ስለ ወር አበባ የሚሰጠው ትምህርት በአንድ ጊዜ ውይይት ብቻ የሚያበቃ ሳይሆን ቀጣይነት ያለው ሂደት እንደሆነ ተደርጎ መታየት ይገባዋል።
Menstrual education should be viewed as a continuing process rather than as a one-time discussion.
ቆየት ብሎም ስለ ወር አበባ ተፈጥሯዊ ዑደት ዝርዝር ጉዳዮችን ለመወያየት ትፈልጊ ይሆናል።
Later, you may wish to discuss details of the biology of menstruation.
እንደ ወር አበባ ጨርቅ “ከዚህ ጥፉ!” * በማለት አሽቀንጥረህ ትጥላቸዋለህ።
*+ You will cast them away like a menstrual cloth and say to them, “Be gone!”
ሌላው ነገር ደግሞ ልጅሽ ስለ ወር አበባ ያላት አመለካከት ከጊዜ ወደ ጊዜ የሚቀያየር መሆኑ ነው።
Another factor is that girls’ attitudes toward menstruation change throughout adolescence.
እናቶች፣ ልጆቻቸው ስለ ወር አበባ እንዲያውቁ በመርዳት ረገድ ቀዳሚውን ቦታ ቢይዙም እነሱም ቢሆኑ ስለዚህ ጉዳይ ለማስተማር ብቃት እንደሌላቸው ሊሰማቸውና ሊያፍሩ ይችላሉ።
Although mothers are usually the primary source of information about menstruation, they often feel ill-prepared and awkward when discussing the subject.
ሴት ልጃችሁ ስለ ወር አበባ በቅድሚያ አውቃ እንድትዘጋጅ መርዳት 10
Preparing Your Daughter for Menarche 10
ብዙ ልጃገረዶች ለአባቶቻቸው ስለ ወር አበባ መናገር ያሳፍራቸዋል።
Many girls feel embarrassed to talk to them about menstruation.
በመሆኑም ለሴት ልጅሽ ስለ ወር አበባ ትምህርት መስጠት ስትጀምሪ የወር አበባ ሲመጣ ማድረግ በሚኖርባት ይበልጥ አስፈላጊና ተግባራዊ ነገር ላይ ትኩረት ብታደርጊ የተሻለ ነው።
Thus, in the early stages of menstrual education, it may be best to focus on the more immediate and practical aspects of how to deal with menstruation.
+ መንገዳቸው በፊቴ እንደ ወር አበባ ርኩሰት ነበር።
+ Their ways were like the uncleanness of menstruation to me.
ምናልባት በትምህርት ቤታቸው የሚማሩ ሌሎች ልጃገረዶች ስለ ወር አበባ ሲወያዩ ሰምተው ይሆናል።
Likely they have heard other girls at school discussing the subject.
ስለ ወር አበባ እውቀት የሚገኝባቸው ብዙ ምንጮች ያሉ ሲሆን ከእነዚህም መካከል የትምህርት ቤት መምህራን፣ የጤና ባለሞያዎች፣ ጽሑፎች እንዲሁም ትምህርት ሰጪ ፊልሞች ይገኙበታል።
There are many sources of information on menstruation, such as schoolteachers, health-care practitioners, printed material, and even educational films.
ከልጃችሁ ጋር ስለ ወር አበባ መወያየት መጀመር ያለባችሁ መቼ ነው?
When should you talk to your daughter about menstruation?
የጽድቅ ሥራችንም ሁሉ እንደ ወር አበባ ጨርቅ ነው።
And all our acts of righteousness are like a menstrual cloth.
ስለ ወር አበባ ቀደም ብለው ያወቁ ልጃገረዶች ለመጀመሪያ ጊዜ የወር አበባቸው ሲመጣ እምብዛም ጭንቀትና ግራ መጋባት አይሰማቸውም።
Girls who are prepared for menarche often have a more positive initial experience with menstruation.
ሴት ልጃችሁ ስለ ወር አበባ በቅድሚያ አውቃ እንድትዘጋጅ መርዳት
Preparing Your Daughter for Menarche
* በመሆኑም እያደር ቁጥራቸው እየጨመረ የሚሄድ አባቶች ሴት ልጆቻቸውን ስለ ወር አበባ ማስተማርን መልመድ ያስፈልጋቸዋል።
* Thus, more and more fathers will need to rise to the challenge of educating their daughters about menstruation.
ብዙ ወላጆች እነዚህ ምንጮች ብዙውን ጊዜ ስለ ወር አበባ ተፈጥሯዊ ዑደትና በዚህ ጊዜ ሊኖር ስለሚገባው የንጽሕና አጠባበቅ በጣም ጠቃሚ እውቀት እንደሚሰጡ ተገንዝበዋል።
Many parents find that these sources often provide valuable information on the biology of menstruation as well as menstrual hygiene.
ታዲያ ስለ ወር አበባ መጀመርና በአጠቃላይም ስለዚህ ወርሐዊ ዑደት ከሴት ልጅሽ ጋር ለመወያየት ምን ብለሽ ብትጀምሪ ይሻላል?
So how do you begin a conversation about menarche and menstruation with your daughter?
ከሴት ልጅሽ ጋር ስለ ወር አበባ መነጋገር የምትችይባቸው መንገዶች
HOW TO TALK TO YOUR DAUGHTER ABOUT MENSTRUATION
በዚህ መንገድ ልጅሽ ስለ ወር አበባ ምን ያህል እንደምታውቅ ከተረዳሽ በኋላ በደንብ ያልገባት ነገር ካለ ሐቁን አስረጃት።
Find out what she already knows about menstruation and clear up any misunderstandings.
ብዙውን ጊዜ ልጃገረዶች ስለ ወር አበባ ከማንም በላይ ጥሩ የእውቀት ምንጭ አድርገው የሚመለከቱት እናቶቻቸውን ነው።
Most often, girls consider their mother to be the most important source of information about menstruation.
ዛፉ የወይራ ፍሬ ለማፍራት ሲዘጋጅ በግንቦት ወር ደብዘዝ ያለ ቀለም ባለው አበባ ይሞላል።
The tree is covered with light flowers in May, in preparation for the olive berries.
ም ጊንጪ በመባል በምትታወቀው ከኢትዮጵያ ዋና ከተማ አዲስ አበባ በስተ ደቡብ ምዕራብ 80 ኪሎ ሜትር ርቀት ላይ በምትገኘው አነስተኛ ከተማ ሲሆን መንስዔውም የመንግስት ባለስልጣን አካላት በአካባቢው የሚገኘውን ደን ለኢንቨስትመንት ልማት በሚል ለመመንጠር በመሞከራቸው ነው፡፡ ተቃውሞው ወዲያው ወደ ሌሎች የኦሮሚያ ክልል አካባቢዎች የተስፋፋ ሲሆን የተቃውሞው ጥያቄም በመስፋት የአዲስ አበባ የተቀናጀ የልማት ማስተር ፕላን በመባል የሚታወቀውን የአዲስ አበባ ማዘጋጃቤት ድንበር የማስፋፋት እቅድ ተቃውሞ ያካተተ ሆኗል፡፡ ተቃውሞው እስከ ዲሰምበር ወር ሲቀጥል ገበሬዎች እና ሌሎችም ተቃውሞውን ተቀላቅለዋል፡፡
  </TEXT>
</DOC>
<DOC>
 <DOCNO>71</DOCNO>
   <TEXT>
﻿በእርግዝና ወቅት የወር አበባ.....
Written by  ፀሐይ ተፈረደኝ ከኢሶግ
font size  decrease font size  increase font size Print Email
Rate this item1 2 3 4 5 (26 votes)
በዚህ እትም ለንባብ ያቀረብነው በእርግዝና ወቅት የወር አበባ ይታያልን ?የሚለውንና የወር አበባ ሳይታይ መኖር ይቻላልን ? በሚል ከሁለት ተሳታፊዎች የደረሱንን ጥያቄ ዎች መሰረት በማድረግ የተጻፈ ነው፡፡ የመጀመሪያው ጥያቄ እንዲህ ይላል፡፡
...የተከበራችሁ የላንቺና ላንተ ፕሮግራም አቅራቢዎች እንደምን ሰነበታችሁ? እኔ የፕሮግራማችሁ አድማጭ ስሆን አሁን ግን ልጠይቃችሁ የተዘጋጀሁት አንድ ጥያቄ አለኝ፡፡ ጥ ያቄዬን ትቀበሉኛላችሁ ብዬ መልእክን እነሆ ብያለሁ፡፡ ብላናለች... ሰርክአዲስ ተፈራ ከቃሊቲ.....ጉዳዩ እህን የሚመለከት ነው፡፡ እህ የምትኖረው በመርሐቤ አካባቢ ሲሆን የሁለት ልጆች እናት ነች፡፡ አሁን ሶስተኛ ልጅዋን እርጉዝ ስትሆን በጤናዋ ላይ የተለየ ነገር ስላየች ወደእኔ መልእክትዋን ልካለች፡፡ የተጻፈው ደብዳቤ እንዲህ ይላል፡፡...እማንቺ ሆይ ...እነሆ  እግዚአብሔር ይመስገ ን ደህና ነኝ፡፡ ልጆቼም ደህና ናቸው፡፡ አሁን ግን በጤናዬ ላይ ቀድሞ ከነበረው ሁኔታ የተለየ ነገር ስላጋጠመኝ አንቺን ላማክርሽ ብዬ ነው፡፡ እርግዝናዬ ወደ አራት ወር የሆነው ሲሆን የወር አበባዬ ግን አሁንም ይታየኛል፡፡ በአቅራቢያችን ያለችውን የጤና ሰራተኛ ባማክራት ከፍ ወዳለ ሕክምና ሂጂ አለችኝ፡፡ ከፍ ያለው ሕክምና እንግዲህ አለም ከተማ ሲሆን እነሱም ካልቻሉ ያው ዞሮ ዞሮ ወደአዲስ አበባ መላኬ አይቀርም፡፡
ስለዚህ እኔ አንደኛውን ወደአንቺጋ ወደ አዲስ አበባ መምጣትን አሰብኩ፡፡  እናም ከመምጣ በፊት ልንገርሽ ብዬ ነው፡፡ ብትችይ እ ሆይ መላ በይኝ፡፡....ይላል የእህ ደብዳቤ፡፡ እኔም እህ ወደ እኔጋ ስትመጣ የምትፈልገውን እርዳታ ታገኝ ዘንድ ለመተባበር ዝግጁ ነኝ፡፡ ነገር ግን የገረመኝ ነገር በእርግዝና ጊዜ የወር አበባ ይታያል እንዴ? ወይንስ የሕመም ነው? የላንቺና ላንተ ፕሮግራም አዘጋጆች...እባካችሁ ባለሙያም ሆነ የጥናት ውጤት አይታችሁ መልስ ንገሩኝ፡፡ እኔም እህን በተስተካከለ አእምሮ ተዘጋጅቼ እንድጠብቃት ይረዳኛልና.....
 ሰርክአዲስ ተፈራ ከቃሊቲ ፡፡
ለዚህ ጥያቄ መልስ እንዲሆን ከተለያዩ የጥናት ስራዎች መረጃን አገላብጠናል፡፡እንዲሁም የጽንስና ማህጸን ሕክምና እስፔሻሊሰት አነጋግረናል፡፡ ሠቄቂስቃቋ ሻስሮቁሻ የሚል ድህረገጽ ባሰፈረው የምርምር ውጤት እርግዝናና የወር አበባ የሚለው አገላለጽ ያልተለመደና ለማድመጥ የሚያስቸግር ነገር ግን አልፎ አልፎ የሚያጋጥምን ደም መፍሰስ እንደወር አበባ ከመቁጠር የመነጨ ነው ይለዋል፡፡ምክንያቱም ይላል ድህረገጹ አንዲት ሴት አርግዣለሁ ልትል በምትችልበት ጊዜ የወር አበባዋ ወዲያውኑ እንደሚቋረጥ እሙን በመሆኑ ነው፡፡ አንዲት ሴት አርግዣለሁ ካለች የወር አበባ አይኖራትም ፡፡ በቃ ፡፡የተለመደው ይህ ነው፡፡ ነገር ግን እንደማናኝውም የአለም ሁኔታ በእርግዝና ዙሪያ የሉ ነገሮችም  (nothing is carved in stone) ልክ በተለመደው ወይም በሚታወቀው ሁኔታ ሊቀጥል ይችላል ተብሎ የሚገመት ሳይሆን በተለያዩ ምክንያቶች የየራሱን የጤና እና የተፈጥሮ ሁኔታ ባማከለ መንገድ ሊለያይ ይችላል፡፡ አንዲት ሴት የወር አበባዋ ከቀረ እለት ጀምሮ እርግዝናው በተገቢው መንገድ እያደገ ያለምንም እንከን እስከሚወለድ ድረስ ይቆያል ማለት ሁልጊዜ ላይሳካ ይችላል፡፡ አንዳንድ ጊዜ ሴቶች ከማርገዛቸው አስቀድሞ በተፈጥሮ ያዩት የነበረው የወር አበባ በእርግዝና ጊዜም የሚቋረጥ ቢሆንም ልክ ያዩት የነበረውን የወር አበባ በመሰለ መልኩ የሚቀጥል የደም መፍሰስ ሊኖር ይችላል፡ በእርግጥ በተለይ የመውለጃ ጊዜ ሲቃረብ የሚታይ የደም መፍሰስ ሊኖር የሚችል ሲሆን በተረፈ ግን በተለያየ ምክንያት እስከመውለጃ ጊዜ ድረስ የሚታይ ሴቶቹም ልክ እንደወር አበባ የሚቆጥሩት ደም ሊያዩ ይችላሉ ፡፡ በእርግዝና ጊዜ ምጠብታ መልክም ደም ሊታይ ይችላል፡፡
የወር አበባ ባለበት ሁኔታ እርግዝና ሊኖር ይችላልን? በሚል ለተነሳው ጥያቄ መረጃ
ከማገላበጥ ባለፈ ያነጋገርነው ዶ/ር አብዱልፈታህ አብዱልቃድርን ነው፡፡ ዶ/ር አብዱልፈታህ የጽንስና ማህጸን ሕክምና እስፔሻሊስትና በፓውሎስ ሆስፒታል የጽንስና ማህጸን ሕክምና ክፍሉ ኃላፊ ናቸው፡፡
ዶ/ር አብዱልፈታህ አብዱል ቃድር፡-
..እርግዝናና የወር አበባ በተመሳሳይ ወቅት አይኖሩም፡፡ ምክንያቱም አንድ ጊዜ እርግዝና ከተፈጠረ በድጋሚ የዘር ፍሬ ከኦቫሪ ከሚባለው የሰውነት ክፍል ወጥቶ እንደገና እርግዝና የመፈጠር እድል ስለማይኖር ነው፡፡ አንዲት ሴት በማህጸኑዋ እርግዝና ካልተፈጠረ ከሰውነቷ የውጣው የዘር ፍሬ በየወሩ የማህጸን ግድግዳ ውስጥ ካረፈ በሁዋላ በወር አበባ መልክ ይወገዳል፡፡ አንድ ጊዜ እርግዝና ከተፈጠረ ግን በምንም ምክንያት የወር አበባ መታየት የለበትም፡፡ በእርግጥ በእርግዝና ጊዜ ወር አበባ ሳይሆን ደም ሊታይ ይችላል፡፡ የዚህም ምክንያት ከማህጸን በላይ እርግዝና ወይንም በመኮላሸት ላይ ያለ እርግዝና አለበለዚያም ከሀያ ስምንት ሳምንት በፊት ከሆነ እንደውርጃ የሚቆጠር ሊሆን ይችላል፡፡ ያረገዘችው ሴት ደም የምታየው ከሀያ ስምንት ሳምንት በሁዋላ ከሆነ ደግሞ ከእንግዴ ልጅ ጋር በተያያዘ ወይንም በማህጸን በር አካባቢ እጢዎች ሊኖሩና አለበለዚይም ኢንፌክሽን የደም መፍሰስን ሊያስከትል ይችላል፡፡ ከዚህ ውጭ በምንም ምክንያት በእርግዝና ጊዜ የወር አበባ ሊታይ አይችልም፡፡ .. በሳይንሱ An ectopic pregnancy አን ኤክቶፒክ ፕሬግናንሲ በመባል የሚጠራ አለ፡፡ እሱም ምንድነው እርግዝናው አልፎ አልፎ በማህጸን ውስጥ በትክክለኛው ሁኔታ ሳይቀመጥ ፋሎፒያን ቲዩብ በተባለው መስመር ውስጥ የሚቆይ ከሆነ ልክ በወር አበባ መጠን መድማትን ሊያስከትል ይችላል፡፡ በተለይም እርግዝናው ገና እንደተከሰተ ከሆነ በአፋጣኝ ወደ
--------------///---------------
አሁን የምናልፈው ወደሌላዋ ጠያቂያችን ነው፡፡ እሱዋም ያቀረበችው ጥያቄ ስለወር አበባ ነው፡፡እንዲህ ይላል፡፡
..እኔ እድሜዬ ወደ 23 አመት ይሆነኛል፡፡ ነገር ግን የወር አበባ የሚባል ነገር አይቼ አላውቅም፡፡ ለመሆኑ የወር አበባ ሳይታይ ይህንን ያህል እድሜ ይቆያልን? ወይንስ እንደህመም የሚቆጠር ይሆን? እባካችሁ ባለሙያ አነጋግራችሁ መልስ ስጡኝ ብላለች፡፡ ይህች ጠያቂ ስሙዋ እንዲጠቀስ አልፈለገችም፡
የወር አበባን በሚመለከት ያገኘነው መረጃ   BuZZLe.com ÃvLM::
ሴቶች የወር አበባ ማየት ሲጀምሩ አጠራራቸው ወ/ት ወይንም ልጃገረድ ወደመባል ይለወጣል፡፡ እድሜውም በአብዛኛው ከ11 አመት እስከ 15 አመት በሚደርስ ጊዜ ውስጥ ነው፡፡ አልፎ አልፎ እንዲያውም ወደ 10 እና ዘጠኝ አመት ዝቅ ብሎ መምጣት እንደሚጀምር አንዳንድ መረጃዎች ይጠቁማሉ፡፡ የወር አበባ በሁሉም ሴቶች በእኩል ወይንም በአንድ አይነት አፈሳሰስ እና የቀን ቀመር የሚታይ አይደለም፡፡ በአንዳንዶች በጣም የበዛ ፍሰት ሲኖረው በሌሎች ደግሞ የጠብታ ያህል የሚታይበት ሁኔታ ያጋጥማል፡፡ አንዳንድ ሴቶች ላይ ደግሞ የመፍሰሻ ጊዜው ሲደርስ ጀምሮ እስከሚያልፍ ድረስ ከፍተኛ የሆነ ሕመም የሚያስትል የወር አበባ ፍሰት ያጋጥማል፡፡
ጠያቂያችን ያሉት ግን በሀያ ሶስት አመት እድሜዬ እስከጭርሱንም የወር አበባ አላየሁም የሚል ነው፡፡ ይህንንም ጥያቄ ለማብራሪያ ለጋበዝነው ለዶ/ር አብዱልፈታህ አቅርበነዋል፡፡
ዶ/ር ፡- ሴቶች በእድሜያቸው ከአስራ አንድ አመት እና ምናልባትም ከዚያም በታች በሆነ እድሜ ሲደርሱ የወር አበባ የሚታያቸው ሲሆን አልፎ አልፎ ግን የወር አበባ ሙሉ በሙሉ የማያዩ ሴቶች ይኖራሉ፡፡ አንዳንድ ሴቶች ደግሞ ማየት ከጀመሩ በሁዋላም ሊቋረጥባቸው ይችላል፡፡ የወር አበባ በትክክል ሂደቱን ጠብቆ አለመፍሰሱ በተለያዩ ችግሮች መንስኤ ነው፡፡ የሆርሞን፣ የማህጸን አፈጣጠር ፣የክብረንጽህና መደፈን፣ የመሳሰሉት ችግሮች የወር አበባን ፍሰት ያውካሉ፡፡ በእርግጥ በእነዚህ ሁኔታዎች የደም መፍሰሱ ከተቋረጠ በየወሩ የተለያየ የህመም ስሜት ሊኖር ይችላል፡፡ ይህ ከሆነ የወር አበባው አለ ነገር ግን የሚፈስበት መንገድ አጥቶ ሊሆን ይችላል፡፡ ይህ ግን በህክምና ሊስተካከል የሚችል ነው፡፡
ኢሶግ / የወር አበባ ከተፈጠረ በሁዋላ አለመፍሰሱ ወዴት እየቆየ ነው?
ዶ/ር ሴቶቹ በአብዛኛው በየወሩ የወር አበባ የመምጣት ስሜት ይኖራቸዋል፡፡ ይህ ከሆነ ማህጸኑ ላይ የአፈጣጠር ችግር ከሌለበት በክብረንጽህና አካባቢ ልክ እንደመጋረጃ የግርዶሽ ሁኔታ ሊኖር ይችላል፡፡ ከዚህም በተለየ በእጢ ወይንም ክብረንጽህናው በተፈጥሮ የተዘጋ ሊሆን ይችላል፡፡ ስለዚህ ከግርዶሹ ጀርባ  በማህጸን በቱቦ እንዲሁም በሆድ ውስጥ ጭምር ደም ሊከማች ይችላል፡፡ ይህ በምርመራ ሊታወቅ የሚችል ሲሆን በህክምና አገልግሎቱ መፍትሔ የሚያገኝ ነው፡፡ በእርግጥ ከፍተኛ ሕመም ሊሰማቸው ይችላል፡፡ ከዚህ ውጭ ማንኛዋም ሴት በተፈጥሮ የወር አበባ ልታይ ግድ ነው፡፡
  </TEXT>
</DOC>
<DOC>
 <DOCNO>72</DOCNO>
   <TEXT>
﻿ሰሙነ ሕማማት ምን ማለት ነው ?
ሰሙነ ሕማማት ለምን ይታሰባል?
ቅድስት ቤተክርስቲያን ከትንሣኤ በፊት ያለውን አንድ ሳምንት ሰሙና ሕማማት (የሕማማት ሳምንት) በማለት ትዘክረዋለች፡፡ ሕማማት የሚለው ቃል ‹ሐመ፤ ታመመ› ከሚለው የግእዝ ግስ የወጣ ሲሆን፤
1/የጌታችንና መድኃኒታችን ኢየሱስ ክርስቶስ ሕማሙና ሞቱ የሚዘከርት ነው፡፡
2/ በሌላም በኩል ይህ ሳምንት ከአዳምእስከ ጌታችን መድኃኒታችን ኢየሱስ ክርስቶስ የነበሩ ነፍሳት በሲኦል የቆዩበት የአምስት ሺ አምስ መቶ የመከራ፤ የፍዳና የኵነኔ ዘመን መታሰቢያ ስለሆነ የሕማማት ሳምንት የሚለውን ስያሜ አግኝቷል፡፡
3/ እንደዚሁም ይህ ሳምንት ‹ቅዱስ ሳምንት›ይባላል፡፡ ከሌሎቹ ሳምንታት ሁሉየተለየየከበረነውና፡፡ ምክንያቱም በዚህ ሳምንት በእያንዳንዱ ዕለት ስለ ፍጹምፍቅርየተከፈለየመሥዋዕትነት ሥራ ስለተሠራበት፤ የሰው ልጆች ድኅነት ስለተፈጸመበት፤ መድኃኔዓለም ስለእኛ ቤዛ ሆኖ ለመስቀል ሞት ታዛዥ ሆኖ ነፍሱን ስለካሰልን ‹ቅዱስ ሳምንት› ተብሏል፡፡
4/ በተጨማሪም ‹የመጨረሻ ሳምንት› ተብሎ ይጠራል፡፡ ጌታችን መድኃኒታችን ኢየሱስ ክርስቶስ በዚህ ዓለም በመዋዕለ ሥጋዌው ለፈጸማቸው የቤዛነት፤ የአርአያነት ተግባራት ፍጻሜ በመሆኑ ነው፡፡
በዚህ ልዩ በሆነ ሳምንት ካህናትና ምዕመናን በነግህ፤ በሠለስት፤ በቀተር፤ በተሰዓትና በሰርክ ወደ ቅድስት ቤተክርስቲያን በመጓዝ ስለጌታችንና መድኃኒታችን ኢየሱስ ክርስቶስ ሕማማተ መስቀል የሚያዘክረውን ምዕራፍ ከቅዱሳት መጻሕፍት በማንበብና በመጸለይ ሕማሙንና ሞቱን ያዘክራሉ፤ ቅዱስ ያሬድ በመጨረሻው ሳምንት በየዕለቱ በጌታችንና መድኃኒታችን ኢየሱስ ክርስቶስ ላይ የተፈጸመውን ነገረ መስቀል በተመለከተ ያዘጋጀውን መዝሙር ይዘምራሉ፤ አብዝተው ስግደትን ይሰግዳሉ፡፡
ሰሙነ ሕማማት ለምን ይታሰባል?
ሰሙነ ሕማማትን ከሌሎች የዐቢይ ጾም ሳምንታት ልዩ የሚያደርገው ሥርዓት አለ፡፡ በኦርቶዶክሳዊት ተዋሕዶ ዐቢያተ ክርስቲያናት ሥርዓትና ደንብ መሠረት በሰሙነ ሕማማት ከጸሎተ ሐሙስ በስተቀር ቅዳሴ አይቀደስም፤ ስብሐተ ነግህ አይደርስም፤ ጸሎተ ፍትሐት አይጸለይም፤ ጸሎተ አስተሥርዮም አይደረግም፡፡ እንዲሁም ጥምቀተ ክርስትናም አይፈጸምም፡፡ ከላይ የተዘረዘሩት የቤተክርስቲያን ሥርዓቶች አስቀድሞ በዕለተ ሆሳዕና ይከናወናሉ፡፡
በተጨማሪም ማንኛውም ክብረ በዓል በዚህ ሳምንት ቢውል ከትንሣኤ በኋላ እንዲከበር ይተላለፋል፡፡ ይህ ብያኔ በኦርቶዶክሳዊት ተዋሕዶ ዐቢያተ ክርስቲያናት ዘንድ የጸና መንፈሳዊ ሥርዓት ነው፡፡
ሕማምና ሞት የማይገዛው ጌታችንኢየሱስ ክርስቶስ የእኛን ሕማምና ሞትለራሱ በማድረግ በዚህ ሳምንትለእኛቤዛሆኗል፡፡‹ደዌያችንንተቀበለ፤ ሕማማችንንም ተሸከመ፤ ከዐመጸኞችምጋር ተቆጠረ፡፡እርሱግን ግፍን አላደረገም ተንኮልም ከክፉ አልተገኘበትም፡፡› (ኢሳ.42 4-12) ተብሎ እንተጻፈ፡፡ ምእመናን ክርስቶስ የተቀበለውን የእኛን ሕማም መሆኑን በማዘክር በሰሙነ ሕማማት ከማንኛውም የሥጋ ሥራ መታቀብ በዋዛ ፈዛዛ ባለመነጋገር፤ በሐዘን ልናከብረው ይገባል፤ ብድራትን የማያስቀረው አምላክም መተላለፋችንና በደላችንን በመደምሰስ የመንግሥቱ ወራሽ ያደርገናልና፡፡
ሰሙና ሕማማት እስከ አራተኛው ምዕተ ዓመት ድረስ ከጾሙ ተለይቶ ለብቻው ይከበር ነበር፡፡ በኋላ ግን በባሕረ ሐሳብ ቀመር መሠረት ጾሙም ሕማማቱም ትንሣኤውም ተያይዘው እንዲከበሩ ተደረገ፡፡ ምዕራባውያን ከአርባ ጾም ውስጥ የመጨረሻውን ሳምንት ሰሙና ሕማማት ያደርጉታል፡፡ የምሥራቃውያን /ኦሪየንታል/ ኦርቶዶክስ ተዋሕዶ ዐቢያተ ክርስቲያናት የሆን ግን አርባውን ጾም ጨርሰን ከኒቆዲሞስ በኋላ ያለውን ተከታዩን አንድ ሳምንት ሰሙነ ሕማማት አድርገን እናከብራለን፡፡ በእነዚህ የሕማማት ሳምንት ውስጥ ጌታችን መድኃኒታችን ኢየሱስ ክርስቶስ በየዕለቱ ያከናወናቸው የድኅነት ሥራዎች የሚከተሉት ናቸው፡፡
እሑድ፡- ሆሳዕና የሚለው ቃል በዕብራይስጥ ‹ሆሺዕናህ› የሚል ሲሆን ትርጉሙም ‹እባክህ አሁን አድን› ማለት ነው፡፡ ይህ ቃል በዘመነ ብሉይ በቀደምት ነቢያት ዘንድ የተለመደ ቃል ነው፡፡ ‹እባክህ አሁን አድን‹እባክህ አሁን አቅና፤ በእግዚአብሔር ስም የሚመጣ ብሩክ ነው፡፡› (መዝ.117 25-26) የሆሣዕና በዓል ጌታችን መድኃኒታችን ኢየሱስ ክርስቶስ በአህያ ጀርባ ተቀምጦ ወደ ኢየሩሳሌም ሲገባ የሚቀድሙትና የሚከተሉት ሕዝብ ተለይም አእሩግና ሕፃናት ‹ሆሣዕና ለዳዊት ልጅ፤ በጌታ ስም የሚመጣ የተባረከ ነው፤ ሆሳዕና በአርያም› በማለት ጌታችንን በክብር መቀበላቸው የሚታወስበት በዓል ነው፡፡ በዓሉም ሆሣዕና የሚለውን ስያሜ ያገኘው በዕለቱ ከተመሰገነው ምሥጋና ነው፡፡
ለታሰሩት መፈታትን ሊሰብክ ሰው የሆነ ጌታችን ከማሰሪያዋ በተፈታች አህያ ላይ እንደተቀመጠ ሁሉ ከኃጢአት እስራት በተፈታ ሕይወት ዛሬም ያድራል፤ የሕሊና ሰላምን ይሰጣል ስለዚህ ንስሐ ገብተን ጌታችንን ሆሳዕና በአርያም እያልን ልናመሰግነው ይገባል፡፡
ሰኞ፡አንጽሖተ ቤተመቅደስና መርገመ በለስ የተፈጸመበት ዕለት ነው፡፡ የሆሣዕና ዕለት ቢታንያ ያድራል፡፡ በማግሥቱም ከቢታኒያ ሲመጡ ተራበ (ማር.11፤11-12) ቅጠል ያላት በለስ ከሩቅ አይቶ ወደ በለሲቱ ቀረበ፤ ነገር ግን ከቅጠል በቀር አንዳች ፍሬ አላገኘባትም፡፡ ከአሁን ጀምሮ ማንም ከአንቺ ፍሬ አይብላ ብሎ ረገማት፤
በለስ የተባለች ቤተ-እስራኤል ናት፤ ፍሬ የተባለች ሃይማኖትና ምግባር ናት፤ ከእስራኤል ፍቅርን፤ ሃይማኖትን፤ ምግባርን ፈለገ አላገኘም፤ እስራኤል (ሕዝበ እግዚአብሔር) መባልን እንጂ፤ ደግ ሰው አይገኝብሽ ብሎ ረገማት፤ በመርገሙ ምክንያት እርሱ ከለያቸው በስተቀር ደግ ሰው ጠፋባት፡፡
በለስ ኦሪት ናት፤ ኦሪትን በዚህ ዓለም ሰፍና ቢያገኛት ኦሪትና ነቢያትን ልሽር አልመጣሁም ልፈጽም እንጂ በማለት ፈጸማት፤ ሕገ ኦሪትን ከመፈጸም በቀር በእርሷ ድኅነት አላደረገባትምና፤ ፍሬ በአንቺ አይሁን አላት፤ ደኅነት በአንቺ አይደረግብሽ ብሏታልና እንደመድረቅ ፈጥና አለፈች፡፡
በለስ ኃጢአት ናት፤ የበለስ ቅጠል ሰፊ እንደሆነች ሁሉ ኃጢአት በዚህ ዓለም ሰፍታ ሰፍና አገኛት፡፡ በለስ ሲበሉት ይጣፍጣል፤ ቆይቶ ግን ይመራል፤ ኃጢአትም ሲሰሩት ደስ ደስ ያሰኛል፤ ኋላ ግን ያሳዝናል፤ ወደ እርሷም ሄዶ ማለትም ከኃጥአን ጋር ዋለ፤ ኃጥእ ከመባል በቀር በአንደበቱ ሐሰት፤ በሰውነቱ ክፋት እንዳልተገኘበት ለማመልከት ፍሬ አላገኘባትም አለ፤ በአንቺ ፍሬ አይገኝ የሚለውም፤ በኃጢአት ፍዳ ተይዞ የሚቀር አይኑር ለማለት ነው፤ ስትረገም ፈጥና መድረቋም፣ በአዳም ምክንያት ያገኘችን ዕዳ በደል በእርሱ ካሣነት እንደጠፋችልን ለመግለጽ ነው፡፡
ከዚህ በኋላ ወደ ቤተመቅደስ ሄደ፤ ቤተመቅደስ፣ቤተጸሎት፣ ቤተመሥዋዕት መሆኑ ቀርቶ ቤተ ምስያጥ (የንግድ ቤት) ሆኖ ቢያገኘው ቤቴ የጸሎት ቤት ትባላለች፤ እናንተ ግን የወንበዶች ዋሻ አደረጋችኋት ብሎ የሚሸጡበትን ሁሉ ገለበጠባቸው፤ ገርፎም አስወጣቸው፤ ይህም የሚያሳየው ማደሪያው ቤቱ የነበርን የአዳም ልጆች ኃጢአት ሰፍኖብን ስንኖር ቢያገኘን ኃጢአታችንን ሁሉእንዳራቀልን የሚገልጽ ነው፡፡
በዚህ በሰሙነ ሕማማት ካህናትና ምእመናን በቤተ-ክርስቲያን ተገኝተው ወዛቸው ጠብ እስኪል ድረስ በነግህ፤ በሠለስተ፣ በሰድስቱ ሰዓት፤ በተሰዓቱ ሰዓትና በሠርክ መላልሰው ሲሰግዱና ሲጸልዩ ይሰነብታሉ፤ በተለይም ካህናት በማንኛውም አገልግሎት ጥቁር ልብስ ይለብሳሉ፤ ምክንያቱም የደረሰብን መከራ ኀዘኑን እና 5ሺ ከ5መቶ ዘመን የሰው ልጅ በጨለማ ይኖር እንደነበረ ለማዘከር ነው፡፡
  </TEXT>
</DOC>
<DOC>
 <DOCNO>73</DOCNO>
   <TEXT>
﻿ሰሙነ ሕማማት
እንበለ ደዌ ወሕማም እንበለ ፃማ ወድካም ዓመ ከመ ዮም ያብጽሐኒ ያብጽሕክሙ ለብርሃነ ትንሣኤሁ እግዚአብሔር በፍስሓ ወበሰላም አሜን !
ያለ ደዌና ያለ ሕማም ያለ ድካም እግዚአብሔር ለትንሣኤው ብርሃን እንደ ዛሬ ቀን በደስታና በፍቅር በአንድነት ያድርሰኝ ያድርሳችሁ አሜን !
አላይን ቅዱስ ገብረኤል ህማሙን በስግደት አያከበሩ ነው፡፡ እግዚአብሔር ብርታቱን ይስጠን፡፡ በረከታቹህ ይድረሰን ስንቶቻችን ህማሙን በቤታችን ሆነን እያሰብን ነው?

  </TEXT>
</DOC>
<DOC>
 <DOCNO>74</DOCNO>
   <TEXT>
﻿ሰሙነ ሕማማት
ከሰኞ እስከ ቅዳሜ ሰሙነ ሕማማት የጾመ ሁዳዴ የመጨረሻው ሳምንት፤ የጌታችን የመድኃኒታችን የኢየሱስ ክርስቶስ ሕማም የሚታሰብበት፤ ካህናትና ምእመናን በአጸደ ቤተክርስቲያን ተሰብስበው የሕማሙን ነገር የሚያወሳውን ዜማ የሚያዜሙበት፤ ግብረ ሕማም በመባል የሚታወቀውን መጽፍ የሚያነቡበትና የሚሰሙበት፤ በነግህ፣ በሠልስት፣ በስድስት፣ በተሰዓት /ዘጠኝ /ሰዓት፣ በሰርክ /በዐስራ አንድ/ ሰዓት እየመላለሱ የሚሰግዱበትና የሚጸለዩበት ልዩ ሳምንት ነው ከሆሳዕና ማግስት እስከ ትንሳኤ።
በዚህ ሳምንት በተለይ ካህናት ጥቁር ልብስ ይለብሳሉ ምክንያቱም ጌታችን የደረሰበትን መከራና ስቃይ እንዲሁም የሰው ልጅ ፭ ሺ ፭ መቶ ዘመን በጨለማ ግዞት ይኖር እንደነበር ለማዘከርም ጭምር ነው።
የጌታችን የመድኃኒታችን የኢየሱስ ክርስቶስን መከራና ሕማም በጽኑ እንድናስበው ያስተማሩን ሐዋርያት ናቸው። ለእነርሱም የነገራቸው ደግሞ ራሱ ጌታችን መድኃኒታችን ኢየሱስ ክርስቶስ ነው። 
ሰሙነ ሕማማት የጌታችንን ሕማማት ከማሰብ ጋር በየዕለቱ በርካታ ድርጊቶች መፈጸማቸውን የምናስታውስበት ሳምንት ነው፦
ሰኞ
መርገመ በለስ የተፈጸመበት ሰኞ ይባላል፦ 
በዚህ ዕለት ጌታችን ከቢታኒያ ሲወጣ ተራበ ቅጠል ያለባትን በለስ ተመልክቶ ወደ በለሲቱ ቢቀርብ ከቅጠል በቀር ምንም ነገር ባለማግኘቱ “ከአሁን ጀምሮ ለዘላለም ምንም ካንቺ ፍሬ አይበላ” ማር ፲፩፥፲፬ በማለት ስለረገማት መርገመ በለስ የተፈጸመበት ሰኞ ይባላል።
አንጽሖተ ቤተመቅደስ ይባላል፡- 
ጌታ ወደ ቤተመቅደስ ሄዶ በቤተመቅደሱ የሚሸጡትን እና የሚለውጡትን “ቤቴ የጸሎት ቤት ትባላለች” ማቴ ፳፩፥፲፫ በማለት ከቤተመቅደስ ገርፎ አስወጥቷቸዋልና።
ማክሰኞ
የጥያቄ ቀን ይባላል፦
ሰኞ ዕለት በቤተመቅደስ ሲሸጡ እና ሲለውጡ የነበሩትን ሁሉ እየገረፈ በማባረሩ ምክንያት ለሰው ልጅ ሹመትንና ስልጣንን የሰጠ ጌታ “በምን ስልጣን ይህንን ታደርጋለህ?” ማቴ ፳፩፥ ፳፫ ተብሎ በፈሪሳውያን ተጠይቋልና የጥያቄ ቀን ይባላል።
የትምህርት ቀን ይባላል፡-
በዚህ ዕለት በቤተመቅደስ ረጅም ትምህርት ስላስተማረም የትምህርት ቀን ይባላል። ሉቃ ፳፩ ፥፳፰ ፣ ማር ፲፪፥፪።
ረቡዕ
ምክረ አይሁድ ይባላል፦ 
ረቡዕ እለት የአይሁድ ሊቃነ ካህናትና ጸሐፍት ጌታን እንዴት መያዝ እንዳለባቸው የመከሩበትና ውሳኔ ያሳለፉበት ቀን በመሆኑ ምክረ አይሁድ ይባላል። ወቅቱ የፋሲካን በዓል የሚያከብሩበት ቀን በመሆኑ እና ብዙ ህዝብም ጌታን ይከተለው ስለነበር ሁከት እንዳይነሳ ስጋት ነበራቸው ። ነገር ግን ከአስራ ሁለቱ ሐዋርያት አንዱ የአስቆሮቱ ይሁዳ አሳልፎ እንደሚሰጣቸው ስለነገራቸው ሉቃ ፳፪፥፩-፮ ጭንቀታቸው ተወግዶ በጌታ መያዝ ተስማምተዋል።
የመልካም መዓዛ ቀንም ይባላል፡-
ጌታችን በዚህ ዕለት በለምጻሙ በሰምዖን ቤት ተቀምጦ ሳለ መላ ሕይወቷን ለዝሙት አስገዝታ ትኖር የነበረችው ማርያም እንተ እፍረት/ባለሽቶዋ ማርያም/ ዋጋው እጅግ ውድ የሆነ የአልባጥሮስ ሽቱ አምጥታ በራሱ ላይ በማርከፍከፍ ስለቀባቸው ማቴ ፳፮፥፮-፯ የመዓዛ ቀን ይባላል።
የእንባ ቀን ይባላል፡-
ባለሽቱዋ ሴት (ማርያም እንተ እፍረት) ኃጢአቷን ይቅር እንዲላት እየለመነች በእግሩ ስር ተደፍታ በእንባዋ እግሩን አርሳለችና ማር ፲፬፥፱ የእንባ ቀን ይባላል።
ሐሙስ
ጸሎተ ሐሙስ ይባላል፦ 
ጌታችን ለአይሁድ ተላልፎ ከመሰጠቱ በፊት በጌቴሴማኒ የአትክልት ስፍራ ሲጸልይ በማደሩ ማቴ ፳፮፥፴፮ ጸሎተ ሐሙስ ይባላል።ጌታችን የደቀመዛሙርቱን እግር በፍጹም ትህትና ዝቅ ብሎ ያጠበበት ዕለት በመሆኑም ዮሐ ፲፫፥፫-፲፩ ሕጽበተ ሐሙስ ይባላል።
የምስጢር ቀን ይባላል፡-
ከሰባቱ ምስጢራት አንዱ የቅዱስ ቁርባን ምስጢር ማቴ፳፮፥፳፮-፳፱ በዚህ ዕለት ተፈጽሟልና የምስጢር ቀን ይባላል።
የሐዲስ ኪዳን ሐሙስ ይባላል፡-
መሥዋዕተ ኦሪት /በእንስሳት ደም የሚቀርብ መሥዋዕት/ቀርቶ ለአለም ድህነት ራሱን ያቀረበበት ቀን በመሆኑ ሉቃ ፳፪፥፳ የሐዲስ ኪዳን ሐሙስ ይባላል።
የነጻነት ሐሙስ ይባላል፡-
ለኃጢአትና ለዲያቢሎስ ባሪያ ሆኖ መኖር ማብቃቱን እንዲሁም የሰው ልጅ ያጣውን ክብር መልሶ ማግኘቱ የተረጋገጠበት ቀን ስለሆነም ዮሐ ፲፭፥ ፲፭ የነጻነት ሐሙስ ይባላል።
ዓርብ
የስቅለት ዓርብ ይባላል፦ 
ጌታችን የመድኃኒታችን ኢየሱስ ክርስቶስ ለአዳምና ለልጆቹ ሁሉ ቤዛ ሆኖ በመልዕልተ መስቀል ላይ ተሰቅሎ የዋለበት ዕለት ነውና ማቴ ፳፯፥፴፭ የስቅለት ዓርብ ይባላል።
መልካሙ ዓርብ ይባላል፡-
ከጌታ ስቅለት በፊት በተለይም በሮማውያን ህግ የወንጀለኛ መቅጫ ምልክት የነበረውን መስቀል ጌታችን በደሙ ቀድሶ የምህረት፣ የሕይወት አርማ፣ የዲያቢሎስ ድል መንሻ ስላደረገው፤ በሞቱ መልካሙን ሕይወት ስላገኘን መልካሙ ዓርብ ይባላል።
ቅዳሜ 
ቀዳም ስዑር ትባላለች ፦
ይህች እለት ከድሮ በተለየ መልኩ የጌታችንን መከራ በማሰብ በጾም ታስባ ስለምትውል የተሻረች ቅዳሜ ይባላል። 
ለምለም ቅዳሜ ይባላል፡-
ካህናቱ ለምእመናን ለምለም ቀጤማ የሚያድሉበት ዕለት በመሆኑም ለምለም ቅዳሜ ይባላል። ምዕመናንም ይህንን ለምለም ቀጤማ እስከ ትንሣኤ ለሊት በራሳቸው ላይ ያስሩታል።
ቅዱስ ቅዳሜ ይባላል፡-
ቅዱስ የሆነው እግዚአብሔር በጥንተ ተፈጥሮ ፍጥረታትን አከናውኖ ያረፈበት ቀን ሲሆን በዘመነ ሐዲስ ደግሞ የማዳን ስራውን ሁሉ ፈጽሞ በሥጋው በመቃብር ሲያርፍ በነፍሱ ወደ ሲኦል ወርዶ ሲኦልን በርብሮ ባዶዋን ሲያስቀራት በዚያ የነበሩትን ነፍሳት የዘላለም ዕረፍትን ያወረሰበት ዕለት ስለሆነ ቅዱስ ቅዳሜ ይባላል።
(ስምዐ ጽድቅ መጋቢት ፳፻፪ ዓ.ም)
  </TEXT>
</DOC>
<DOC>
 <DOCNO>75</DOCNO>
   <TEXT>
﻿የሰሙነ ሕማማት ረቡዕ
ምክረ አይሁድ ይባላል፡-
ምክንያቱም የአይሁድ ሊቃነ ካህናትና ጸሐፍት ጌታን እንዴት መያዝ እንደሚገባቸው ምክር ያጠናቀቁበት ነውና፡፡ በዚህ ምክራቸው ላይ በጣም ትልቅ ጭንቀት ነበር፡፡ ምክንያቱም ወቅቱ የፋሲካ በዓላቸውን የሚያከብሩበት ቀን የተቃረበ በመሆኑ፣ ብዙው ሕዝብም በጌታችን ትምህርት የተማረኩ፣ ተዓምራቱን የሚያደንቁ ስለነበር ሁከት እንዳይፈጠር ነው፡፡ በዚህ ጭንቀት ሳሉ ከደቀ መዛሙርቱ አንዱ የአስቆርቱ ይሁዳ በመካከላቸው በመገኘት የምክራቸው ተባባሪ ሆኖ ጭንቀታቸውን አስወግዶላቸዋል፡፡ ማቴ.26፡1-14፤ ማር.14፡1-2፤ 10፡11፤ ሉቃ.22፡1-6፡፡ 
የሐዲስ ኪዳን ካህናትና ምእመናን በዚሁ ዕለት በቤተ ክርስቲያን ተሰብስበው መላ ሰውነታቸውን ለእግዚአብሔር አስገዝተው የሞት ፍርዱን በማሰብና በመልቀስ፤ ሐዋርያት ከጌታችን መያዝ በኋላ በኀዘን በፍርሃት እንደነበሩ እያሰቡ መጻሕፍትን በማንበብ በጾም፤ በጸሎትና በስግደት ተወስነው ይቆዩና ከዐሥራ ሁለት ሰዓት በኋላ ወደ ቤታቸው ይሔዳሉ፡፡
ረቡዕ የመልካም መዓዛ ቀንም ይበላል፡-
ምክንያቱም ጌታን በበዚሁ ዕለት በቤተ ሰምዖን ዘለምጽ ተቀምጦ ሳለ መላ ሕይወቷን ለዝሙት አስገዝታ ትኖር የነበረችው ማርም እንተ እፍረት /ባለሽቱዋ ማርያም ከእንግዲህ ወዲህ በኃጢአት ተበላሽቶ ይኖር የነበረውን ሕይወቴን እንደዚህ መልካም ሽቱ የሚያጣፍጥ፤ ኃጢአትን ይቅር የሚል አምላክ መጣ ስትል ዋጋው እጅግ በጣም ውድ የሆነ ከሦስት መቶ ዲናር በላይ የሚያወጣ በአልባስጥሮሰ ብልቃጥ የተሞላ ሽቱ ይዛ በመሔድ በጠጉሩ /በራሱ/ ላይ በማርከፍከፍ ስለቀባችው ነው ረቡዕ የመዓዛ ቀን የተባለው፡፡
ረቡዕ የዕንባ ቀንም ይባላል፡-
ማርያም እንተ እፍረት /ባለሽቱዋ ማርያም/ በጌታችን እግር ላይ ተደፍታ መላ ኃጢአቷን ይቅር እንዲላት በእንባዋ እግሩን አጥባዋለችና፣ በጠጉሯም በእንባዋም ያጠበችውን እግሩን አብሳዋለችና፡፡ /ማቴ.26፡6-13፤ ማር.14፡9፤ ዮሐ.12፡8/፡፡ ኃጢአትን በማሰብ ማልቀስና ራስን የተወደደ መሥዋዕት አድርጎ ለእግዚአብሔር ማቅረብን ከምታስተምረን ማርያም እንተ እፍረት እንባን ለንስሐ ሕይወት ልንጠቀምበት ይገባል፡፡
ወስብሐት ለእግዚአብሔር!!!
  </TEXT>
</DOC>
<DOC>
 <DOCNO>76</DOCNO>
   <TEXT>
﻿በስመ አብ ወወልድ ወመንፈስ ቅዱስ አሐዱ አምላክ አሜን።
«ሰሙነ ሕማማት»
ሰሙነ ሕማማት የሁለት ቃላት ጥምር ውጤት ነው፡፡ “ሰሙን” የሚለው ቃል “ሰመነ” ከሚለው የግዕዝ ቃል የተገኘ ሲሆን ስምንት ቀኖች ወይም ሳምንት ማለት ነው፡፡ 
ሕማማት የሚለው ቃልም እንደዚሁ “ሐመመ” ወይም “ሐመ” ከሚለው የግዕዝ ቃል የተገኘ ሲሆን መከራዎች ማለት ነው፡፡ «ሕማማት» የምንለው ለብዙ ሲሆን ነው፡፡ ለአንድ ወይም ለነጠላ ሲሆን ደግሞ ‹‹ሕማም›› እንላለን፡፡ እንግዲህ ሁለቱን ቃላት በማናበብ «ሰሙነ ሕማማት» ስንል «የመከራዎች ሳምንት»ማለታችን ነው፡፡
ሕማማት ስንል ምን ዓይነት ሕማም ወይም ምን ዓይነት መከራ? በማን ላይ? የሚሉት ጥያቄዎች ምላሽ ማግኘት አለባቸው፡፡ ሰዎች ልዩ ልዩ አደጋ ሲደርስባቸው መከራ አገኛቸው ይባላል፡፡ በሽታ ሲይዛቸውና በደዌ ሲሰቃዩ መከራቸውን አዩ እንላለን፡፡ ያላቸውን ሲያጡና ኪሣራ ሲደርስባቸው ሌላው ቀርቶ ሲርባቸውና ሥራ ሲበዛባቸው እንኳን ተሰቃዩ መከራቸውን አዩ ይባላል፡፡
በሰሙነ ሕማማት የምናስበው የኢየሱስ ክርስቶስ መከራ ከላይ ለሰው ልጆች ከጠቀስነውና ከተለመደው ዓይነት መከራ ይለያል፡፡ የተለየ ጊዜ ተወስኖለት ሰሙነ ሕማማት፣ ሕማማተ መስቀል፣ ሕማማተ ክርስቶስ ወዘተ እያልን በተለየ መንገድና ሥርዓት የምንገልጽውም ልዩ መከራ ስለሆነ ነው፡፡
ሕማማት የምንለው ኢየሱስ ክርስቶስ በእደ አይሁድ የተቀበለው የሐሰት ክስ፣ ፍርድ፣ መጎተት፣ መገረፍ፣ መገፈፍ፣ እርግጫ፣ ጥፊ፣ ጡጫ፣ ችንካር በአጠቃላይ በበርካታ ድርሳናት የተገለጠው አይሁድ የፈጸሙበትን ግፍ ሁሉ ነው፡፡ የአምላካችንና የመድኃኒታችን የኢየሱስ ክርስቶስ መከራ በዓላማው፣ በአፈጻጸሙ፣ በመጠኑ፣ በምክንያቱ በአጠቃላይ በሁሉም መልኩ ከሰው ልጆች መከራ ጋር አይመሳሰልም፡፡
ነቢዩ ኢሳይያስ ወልደ እግዚአብሔር ኢየሱስ ክርስቶስን «የሕማም ሰው ደዌንም የሚያውቅ ነው፡፡»ይለዋል፡፡ (ኢሳ53፥ 3) ኢየሱስ ክርስቶስ መከራ የተቀበለው ስለእኛ ሲል ነው፡፡ በእኛ ላይ መድረስ የነበረበትን መከራ ሁሉ እርሱ ተሸከመልን፡፡ የእኛን ሞት ተቀብሎ የእርሱን ሕይወት ለእኛ ሰጠን፡፡ ይህን ሲያስረዳን ነቢዩ ኢሳይያስ «ሕመማችንንም ተሸክሞአል፡፡»በማለት ጻፈልን፡፡ (ኢሳ53፥4)
አምላካችን ኢየሱስ ክርስቶስ መከራን የተቀበለው በፈቃዱ ነው፡፡
መድኃኒታችን ኢየሱስ ክርስቶስ በፈቃዱ መከራን ተቀበለ ማለት ግን ግድሉኝ፣ ቸንክሩኝ አላቸው ማለት አይደለም፡፡ አይሁድ መከራ ሲያደርሱበት እነርሱን መቃወም፣ ማጥፋት፣ ወይም እንዳያገኙት ማድረግ ሲችል መከራን ተቀበለ ማለት ነው፡፡
ጌታችን አምላካችን ኢየሱስ ክርስቶስ እርሱ ስለ እኛ ብሎ የተቀበለውን መከራ እንድናስብ ይፈልጋል፡፡ ይህንንም አማናዊ ሥጋውንና ደሙን በሰጠን ጊዜ «ይህን ለመታሰቢያዬ አድርጉት»በማለት አጽንቶ አዞናል፡፡ (ሉቃ22.19) ቅዱስ ጳውሎስ ስለ ሥጋውና ደሙ ባስተማረበት አጭር አንቀጽ ውስጥ «ለመታሰቢያዬ አድርጉት» ያለውን ደጋግሞ የጠቀሰው ስለዚህ ነው፡፡ (1ቆሮ11፥24፤ 1ቆሮ11፥25)
ሥጋውና ደሙ በመከራው ጊዜ የተሰጠን የሕይወት ስጦታ ነው፡፡ ስለዚህ በሥጋውና በደሙ መከራውን እናስባለን፡፡ ይህን ለማዘከር ቅዱስ ጳውሎስ «ሥጋውን በበላችሁ ደሙን በጠጣችሁ ጊዜ ዕለት ዕለት ሞቱን ትናገራላችሁ»በማለት ጽፎልናል፡፡
ክብር፣ምስጋናና ውዳሴ ለአምላካችን ለመድኃኒታችን ኢየሱስ ክርስቶስ ይሁን ለዘለዓለሙ አሜን።
  </TEXT>
</DOC>
<DOC>
 <DOCNO>77</DOCNO>
   <TEXT>
﻿ሰሙነ ህማማት ዘሐሙስ (ጸሎተ ሐሙስ)
በቤተ ክርስቲያን የተለያዩ ስያሜዎች ያሏቸው በርካታ ድርጊቶች የተፈጸሙበት ዕለት ነውና ጸሎተ ሐሙስ ይባላል፡፡ የዓለም መድኃኒት ኢየሱስ ክርስቶስ ሥጋን የተዋሐደ አምላክ፣ መሆኑን ለመግለጥና ለአርአያነት ጠላቶቹ መጥተው እስኪይዙት ድረስ ሲጸልይ ያደረበት ነውና ጸሎተ ሐሙስ ተባለ፡፡ ማቴ. 26፣ 36-46 ዮሐ.17
ሕፅበተ ሐሙስ ይባላል፡-
ጌታችን በዚህ ዕለት የደቀመዛሙርቱን እግር በፍጹም ትሕትና ዝቅ ብሎ አጥቧል፡፡ ይህም የሚያሳየው የዓለምን ሁሉ ኃጢአት ለማጠብ የመጣ መሆኑን ነው፡፡ ይህን ለማስታወስ ዛሬም ካህናት በተለይም ሊቃነ ጳጳሳት፣ የደብር አስተዳዳሪዎች፤ «በመካከላችን ተገኝተህ የእኛንና የሕዝብህን ኃጢአት እጠብ እኛም የአንተን አርአያ አንዘነጋም የሌላውን እግር እናጥባለን፤» ሲሉ በቤተ ክርስቲያን የተገኙትን ምእመናንን እግር በወይንና በወይራ ቅጠል ያጥባሉ፡፡
የምስጢር ቀን ይባላል፡-
ከሰባቱ ምስጢራት አንዱ በዚህ ዕለት ተመሥርቷልና፡፡ ይኸውም «ይህ ስለ እናንተ በመስቀል ላይ የሚቆረሰው ሥጋዬ ነው፡፡ እንካችሁ ብሉ» ጽዋውንም አንስቶ አመሰገነ «ይህ ስለ እናንተ ነገ በመስቀል የሚፈስ ደሜ ነው ከእርሱም ጠጡ» በማለት፤ እኛ ከእርሱ ጋር፣ እርሱ ከእኛ ጋር አንድ የምንሆንበትን ምስጢር ከጠላት ዲያብሎስ ሰውሮ፣ ለደቀ መዛሙርቱ የገለጠበት ቀን በመሆኑ የተሰጠ ሥያሜ ነው፡፡ በዚህ ዕለት ክርስቲያን የሆነ ሁሉ በንስሐ ታጥቦ ቅዱስ ሥጋውንና ክቡር ደሙን ለመቀበል ይዘጋጃል፡፡
የሐዲስ ኪዳን ሐሙስ ይባላል፡-
ምክንያቱም መሥዋዕተ ኦሪት ማለትም በእንስሳት ደም የሚቀርበው መሥዋዕት ማብቃቱን ገልጦ፣ ለድኅነተ ዓለም ራሱን የተወደደ መሥዋዕት አድርጎ ያቀረበበት ዕለት በመሆኑ ነው፡፡ «ይህ ጽዋ ስለ እናንተ በሚፈሰው በደሜ የሚሆን ሐዲስ ኪዳን ነው፡፡ ከእርሱ ጠጡ» በማለቱ ይታወቃል /ሉቃ. 22፣20/ ኪዳን ማለት በሁለት ወገን መካከል የሚደረግ ውል፣ ስምምነት፣ መሐላ ማለት ነው፡፡ በዚህ መሠረት ጌታችን ለአዳምና ለልጆቹ ሁሉ ዘለዓለማዊውን ቃል ኪዳን በራሱ ደም የፈጸመበት ዕለት ስለሆነ የሐዲስ ኪዳስ ሐሙስ ተባለ፡፡
የነጻነት ሐሙስ ይባላል፡-
ለኃጢአትና ለዲያብሎስ ባሪያ ሆኖ መኖር ማብቃቱ፣ የሰው ልጅ ያጣውን ክብር መልሶ ማግኘቱ የተረጋገጠበት ቀን ስለሆነ ነው፡፡ ጌታችን ስለ ሰው ልጅ ነጻነት ሲናገር «ከእንግዲህ ወዲህ ባሮች አልላችሁም ባርያ ጌታዉ የሚያደርገውን አያውቅምና ወዳጆች ግን ብያችኋለሁ» በማለት /ዮሐ. 15፣15/፤ ከባርነት የወጣንበት ልጆች የተባልንበትን ቀን የምናስብበት በመሆኑ ሊቃውንቱ የነጻነት ሐሙስ አሉት፡፡ እያንዳንዱ ክርስቲያንም ከኃጢአት ባርነት ርቆ፣ ከእግዚአብሔር ጋር የሚያወዳጀውን መልካም ሥራ በመሥራት ሕይወቱን መምራት ይኖርባታል፡፡ ባሮች አልላችሁም ተብለናልና፡፡
  </TEXT>
</DOC>
<DOC>
 <DOCNO>78</DOCNO>
   <TEXT>
﻿ሰሞነ ህማማት እና ሳምንታቱ
በክርስትና እምነት ተከታዮች ዘንድ የታላቁ ሁዳዴ ፆም መገባደጃ ሳምንት ሰሞነ ህማማት ይባላል፡፡ግሪካውያን ክርስቲያኖች ደግሞ ታላቁ ሳምንት /the super week/ ይሉታል፡፡ ጌታ ከተስፋዋ ምድር እስራኤል ከቤተ ፋጌ ወደ እየሩሳሌም አደባባይ ትህትናንበተግባር በማስተማር በአህያ መጥቷል፡፡ ደቅመዛሙርቱም በዘንባባ ተቀብለውታል፡፡ ዘንባባ የተስፋ እና የጌታ ዘላለማዊ ስልጣን እንደማሳያ ምልክት ተደርጎ ይወሰዳል፡፡
ከፋሲካ በፊት ያለው እሁድ ሆሳዕና ይባላል፡፡ በአርማይክ /በእብራይሰጥ/ ሆሳዕና ‹‹አቤቱ አሁን አድን አሊያም መዳሀኒት›› እንደ ማለት ይተረጎማል፡፡ 
…..
ታዲያ ከሆሳዕና እስከ ፋሲካ ያሉት ቀናት ደግሞ የጌታ ህመም፣ የኦሪቱ የአዳም ሲቃይ የሚታወስበት ሳምንት በመሆኑ የህመም ሳምንት /ሰሞነ ህማማት/ ይባላል፡፡በሰሞነ ህማማት በየቀናቱ ጌታ የተለያዩ ተግባራትን ከውኖባቸዋልና ቀናቱም የራሳቸው ስየሜ አላቸው፡፡
…….
ሰኞ፡- መርገመ በለስ ወይም አንጽሆተ ቤተ መቅደስ ትባላለች፡፡ምክንያቱም ጌታ በዕለተ ሰኞ የበለስ ቅጠልን ተመልክቶ ምንም ፍሬ ባለማግኘቱ ካሁን ጀምሮ ለዘላለም ምንም ፍሬ ካንቺ አይበላ፤ብሎ የረገመበትን ቀን ነው፡፡ማቴ 11፣14
በዚሁ ዕለት ቤተ መቅደስም ንፁህ እንዲሆን ያደረገበት ቀን በመሆኑ አንጽሆተ ቤተ መቅደስ ትባላለች ፡፡ ማቴ21፣13
ማክሰኞ፡- የጥያቄ ቀን ወይም የትምህርት ቀን ትባላለች፡፡
- ጌታ የሰው ልጅ ስልጣን ሲሰጥ በምን ስልጣንህ ይህን ታደርጋለህ ተብሎ በፈሪሳውያን ተጠይቋል፡፡ ማቴ 21፣23 ለዚህም የጥያቄ ቀን ይባላል፡፡
- በዚህ ቀንም ጌታ በቤተ መቅደስ ረጅም ትምህርት ስላስተማረ የትምህርት ቀንም ይባላል ሉቃ 21፣28
ረቡዕ፡- ምክር አይሁድ፣ የመልካም የማዕዘቀን ይባላል፡፡
- ረቡዕ እለት የአይሁድ ሊቀካህናት እና ጽሐፍተ ፈሪሳውያን ጌታን እንዴት መያዝ እንዳለባቸው የመከሩበት ዕለት ነው፡፡ ሉቃ22፣1
ዘማዊዋ ማርያም/ ማርያም እንተ እፍረት/ ወይም ባለሽቶዋ ማርያም ዋጋው እጅግ ውድ የሆነ የአልባጥሮስ ሽቶ በጌታ ራስ ላይ አርከፍክፋለች፡፡ለዚህም የመልካም ማዕዛ ቀን ይባላል፡፡ ማቴ 26፣6 በዚህ ዕለት ማርይም እንተእፍረት በይቅርታ በጌታ እግር ተንበርክካ ለሃጢያቷ አልቅሳለች፡፡ለዚህም የእንባ ቀን ይባላል፡፡ማር14፣9
ሐሙስ፡- ጾለተ ሐሙስ ፣ የሐዲስ ኪዳኗ ሐሙስ፣ የነፃነት ሐሙስ፣ የነፃነት ሐሙስ ትባላች፡፡
ጌታ ለአይሁዳዊያን ተላልፎ ከመስጠቱ በፊት በጌተሰማኔ አትክልት ቦታ ሲፀልይ አድሯልና፡፡ ማቴ26፣31፡፡ 
ጌታ የደቀ መዘሙርቱን እግር በትህትናያጠበትም ቀን ነው /ዮሐ13፣3/ ጌታ ራሱን ላለም ድህነት ያቀረበበት ቀን ነውና፡፡ ሉቃ 22፣2ዐ የሰው ልጅ ያጣውን ክብር የተመለሰበትም ቀን ነው፡፡ ዮሀ15፣15
ዓርብ፡- መልካሙ ዓርብ ወይም ስቅለት ዓርብ ይባላል፡፡
ጌታ የወንጀለኛ መቅጫ የነበረውን መስቀል መዳኛ ለማድረግ የተሰቀለበት ዕለት በመሆኑ ማቴ 27፣35
ቅደሜ፡- ቅደም ስዑር፣ ለምለሚቱ ቅዳሜ ወይም ቅዱሷ ቅዳሜ ትባላለች፡፡
ከድሮው በተለየ ቅዳሜ የፆም ቀን በመሆኗ ቅደመ ስዑር /የተሻረችው ቅዳሜ/ ትባላለች፡፡
በዚህተ ዕለት ካህናቱ ለምዕመናን ቄጤማ የሚያድሉበት ዕለት በመሆኑም ለምለሚቱ ቅዳሜ ትባላለች፡፡ በሀዲስ ኪዳን ጌታ የማዳን ስራውን ጨርሶ በመቃብር ሲያርፍ በነፍሱ ወደ ሲኦል ወረዶ ሲኦልን ባዶ ያስቀረበት እና የዘላለም ድህንነትን የሰጠበት ዕለት በመሆኑ ቅዱሷ ቅዳሜ ትባላለች፡፡
እሁድ ትንሳኤ ሆኖ የጌታ መነሳት ፋሲካ ሆኖ ይከበራል፡፡
ለእምነቱ ተከታዮች መልካም ስቅለት
ምንጭ፤
መፅሐፍ ቅዱስ 
ግብረ ህማማት 
ሐመር እና መለከት ጋዜጣ
  </TEXT>
</DOC>
<DOC>
 <DOCNO>79</DOCNO>
   <TEXT>
﻿ሰሙነ ሕማማት (ከዕለተ ሰኑይ እስከ ቀዳሚት ሰንበት) – በመምህር ቸርነት አበበ
By Getu Temesgen - April 3, 20183105 0
Share on Facebook Tweet on Twitter  
መጋቢት ፳፬ ቀን ፳፻፲ ዓ.ም
መግቢያ
ከአባታችን አዳም በደል ወይም ስሕተት በኋላ በሕማማት፣ በደዌያት፣ በመቅሠፍታት፣ ወዘተ በብዙ መከራ የሰው ልጅ ሊኖርባቸው ግድ የኾነባቸው ዘመናት ጥቂቶች አልነበሩም፡፡
የሰው ልጅ ቢያጠፋ፣ ቢበድል፣ ከሕገ እግዚአብሔር ቢወጣ እንኳን የዋህ፣ ታጋሽ፣ ቸር፣ አዛኝ የኾነው አምላክ የጠፋውን ሊፈልግ፣ የተራበውን ሊያጠግብ የታረዘውን ሊያለብስ፣ ፍቅር ላጣው ፍጹም ፍቅር ሊለግስ፣ ሰላም ለሌለው ፍጹም ሰላም ሊሰጥ፣ ተስፋ ለሌለው ተስፋ ሊያጐናጽፍ ከሰማይ ወረደ፤ ከቅድስት ድንግል ማርያም ተወለደ፤ በገዳመ ቆሮንቶስ ዐርባ ቀንና ሌሊት ጾመ፡፡
በጾሙም የኀጢአት ሥሮች ወይም ራሶች የተባሉትን ስስትን፣ ትዕቢትንና ፍቅረ ንዋይን ድል አደረገልን፡፡ እኛ እርሱ የጾመውን ጾም እንድናከብር እንድንጾም ምሳሌ ኾነን፡፡ ዲያብሎስን ድል አድርጐ ድል እንድንነሣው ኃይልና ምሳሌ ኾነን፡፡
ሰሙነ ሕማማት ምንድን ነው?
‹ሰሙን› – ‹‹ሰመነ ስምንት (ሳምንት) አደረገ›› ማለት ነው፡፡ ይኸውም ከዕለተ ሆሣዕና ሠርክ እስከ ትንሣኤ ሌሊት ያለውን ጊዜ ወይም ቀናት የሚያመለክት ነው፡፡
‹ሕማም (ሕማማት)› – ‹ሐመ ታመመ› ከሚለው የግእዝ ግስ የተገኘ ሲኾን ይህም የሰውን ዘር ዂሉ ከዲያብሎስ ባርነት ነጻ ለማውጣት ጌታችን አምላካችን መድኀኒታችን ኢየሱስ ክርስቶስ በፈቃዱ የተቀበላቸውን ጸዋትወ መከራዎች የሚያሳስብ ነው፡፡ ዕለታቱ የዓመተ ኵነኔ ወይም የዓመተ ፍዳ ምሳሌዎች ናቸው፡፡ ክርስቲያኖች የክርስቶስን ውለታ እያሰ
ቡ እጅግ የሚያዝኑበት፣ የሚያለቅሱበት፣ የሚሰግዱበት ቤት ንብረታቸውን ትተው ከሌላው ቀናትና ጊዜያት በተለየ መልኩ ቤተ ክርስቲያናቸውን የሚማጸኑበት፤ ጧት ማታ ደጅ የሚጠኑበት፤ ኀጢአታቸውን በቤተ ክርስቲያን አደባባይ ለካህኑ የሚናዘዙበት በዓመት አንድ ጊዜ ብቻ የሚገኝ ሳምንት ነው፡፡
በዚህ ሳምንት ብዙ አዝማደ መባልዕት አይበሉም፤ ይልቁን በመራብ በመጠማት በመውጣት በመውረድ በመስገድ በመጸለይ በመጾም በየሰዓቱ የጌታችን የኢየሱስ ክርስቶስን ጸዋትወ መከራዎች በማሰብ አብዝቶ ይሰገዳል፡፡
መከራውን፣ ሕማሙን፣ ድካሙን የሚያስታውሱ ከቅዱሳት መጻሕፍት ኢሳይያስ፣ ኤርምያስ መዝሙረ ዳዊት፣ ግብረ ሕማማት ወዘተ በየሰዓቱ ይነበባል፡፡ መስቀል መሳለም የለም፡፡
ካህናትም ‹‹እግዚአብሔር ይፍታህ›› አይሉም፡፡ ሥርዓተ ፍትሐት አይፈጸምም፡፡
ይኸውም ይህ ሳምንት ከሞት ወደ ሕይወት የተሸጋገርንበት ከጨለማ ወደ ብርሃን የተጓዝንበት የመሸጋገሪያ ወቅት ምሳሌ በመኾኑ ነው፡፡
በዕለተ ምጽአት መላእክት የመለከት ድምፅ በማሰማት የዳግም ምጽአትን ዕለት ለማሳሰብ ምእመናን ጥሪውን ሰምተው ለዚህም አስቀድመው ተዘጋጅተው የበዓሉ ታዳሚዎች መኾናቸውን በማጠየቅ በዚህ ሳምንት ዲያቆኑ ቃጭል እየመታ በየሰዓቱ ምእመናኑን ያሳስባል፡፡
በሰሙነ ሕማማት የሚገኙ ዕለታትና ስያሜዎቻቸው
ዕለተ ሰኑይ (ሰኞ)
ይህ ዕለት አንጾሖተ ቤተ መቅደስ (የቤተ መቅደስ መንጻት) እና መርገመ በለስ የተፈጸመበት ዕለት ነው (ማቴ. ፳፩፥፲፰-፳፪፤ ማር. ፲፩፥፲፩፤ ሉቃ. ፲፫፥፮-፱)፡፡
ወንጌላዊው ቅዱስ ሉቃስ «ወመሰለ ሎሙ ወይቤሎሙ አሐዱ ብእሲ በለሰ ቦቱ ውስተ ዐፀደ ወይኑ ወየሐውር ይንሣእ ፍሬሃ ወኢይረክብ …፤ ይህንም ምሳሌ አለ፤ ለአንድ ሰው በወይኑ አትክልት የተተከለች በለስ ነበረችው፡፡
ፍሬም ሊፈልግባት ወጥቶ ምንም አላገኘም …›› በማለት እንደ ጠቀሰው በበለስ ስለ ተመሰለ የሰው ልጅ ሕይወት በማሰብ እንዲመለስ ንስሐ እንዲገባ በሕይወትም እንዲኖር እግዚአብሔር ኢየሱስ ክርስቶስ ማሳሰቡን ያጠይቃል፡፡
ንስሐ አልገባም አልመለስም ያለም በለሷ እንደ ጠወለገችና እንደ ተቈረጠች ዂሉ ፍሬ ባለማፍራታቸው እንደሚቈረጡ እንደዚሁም ወደ እሳት እንደሚጣሉ መጽሐፍ ቅዱስ በግልጽ ያስረዳል፡፡
በለስ የተባለች ቤተ እስራኤል ፍሬ የተባለ ደግሞ ሃይማኖትና ምግባር ነው፡፡ ዂላችን ቤተ እስራኤላውያን ፍሬ ሃይማኖት ወምግባር አስተባብረን ይዘን መገኘት ይገባናል፡፡
ፍሬ አልባ እንዳንኾን ጌታ ሲመጣም እንዳናፍር የመጽሐፉን ቃል ልንጠብቅና ልንፈጽም ይገባናል፡፡ በዚህ የሕማማት የመጀመሪያ ቀን ዕለተ ሰኑይ የምናስበው የምንዘክረው የሰው ልጅ ሕይወት በከንቱ በቸልተኝነት እንዳይደክም፣ እንዳይጠወለግ፣ እንዳይደርቅ፣ ወደ እሳትም እንዳይጣል ማድረግ ይገባናል፡፡
ዕለተ ሠሉስ (ማክሰኞ)
ይህ ዕለት ጌታችን ሰኞ በተናገረውና ባደረገው ተአምር ላይ አይሁድ ጥያቄ ያቀረቡበት እርሱም መልስ በመስጠት ያስተማረበት ቀን ነው፡፡
በዚህም ምክንያት ‹‹የጥያቄ እና የትምህርት ቀን›› በመባል ይታወቃል፡፡ ጥያቄውም ጌታ ባደረገው አንጽሖተ ቤተ መቅደስ ምክንያት ለጸሐፍትና ፈሪሳውያን ይኸውም ትምህርት ማስተማር፣ ተአምራት ማድረግ፣ ገበያ መፍታትን ‹‹በማን ሥልጣን ታደርጋለህ? ይህንስ ሥልጣን ማን ሰጠህ?›› የሚል ነበር (ማቴ. ፳፩፥፳፫-፳፯)፡፡
ቅዱስ ማቴዎስ እንደ ተናገረው ጌታችንም ‹‹እውነት እላችኋለሁ፤ ቀራጮችና ጋለሞቶች ወደ እግዚአብሔር መንግሥት በመግባት ይቀድሙአችኋል›› በማለት አይሁድ በሚከተሉት ልማድ መንግሥተ ሰማያትን መውረስ እንደማይችሉ አስተምሯል (ማቴ. ፳፩፥፳፰)፡፡
ዕለተ ረቡዕ
ይህ ዕለት ደግሞ የአይሁድ ሊቃነ ካህናትና ጸሐፍት ጌታን እንዴት መያዝ እንደሚችሉ ምክር የጀመሩበት ቀን ነው፡፡ በዚህም ምክንያት ዕለቱ ‹‹የምክር ቀን›› በመባል ይጠራል፡፡
ዕለተ ሐሙስ
ጌታችን ኢየሱስ ክርስቶስ በዚህ ዕለት ፍጹም ሰው ፍጹም አምላክ መኾኑን ለመግለጥ እና ለአርአያነት ጸሐፍት ፈሪሳውያን የአይሁድ ካህናት መጥተው እስኪይዙት ድረስ ሲጸልይ በማደሩ ምክንያት ጸሎተ ሐሙስ በመባል ይታወቃል፡፡
ትሕትና ፍቅር መታዘዝ እንዲሁም የአገልግሎትን ትርጉም ለማስረዳትና ለማስገንዘብ የደቀ መዛሙርቱን እግር በማጠቡ ሕጽበተ ሐሙስ በመባልም እንደሚጠራ ሊቃውንተ ቤተ ክርስቲያን ይናገራሉ፡፡
ሐዋርያው ቅዱስ ዮሐንስም ‹‹እግራቸውንም አጥቦ ልብሱንም አንሥቶ ዳግመኛ ተቀመጠ፡፡ እንዲህም አላቸው፤ ያደረግሁላችሁን ታስተውሉታላችሁን? …
እንግዲህ እኔ ጌታና መምህር ስኾን እግራችሁን ካጠብሁ እናንተ ደግሞ እርስ በእርሳችሁ ትተጣጠቡ ዘንድ ይገባችኋል››ሲል ተናግሯል (ዮሐ. ፲፫፥፲፪-፳)፡፡
‹‹ይህ ስለ እናንተ በመስቀል ላይ የሚቈረሰው ሥጋዬ ነው እንካችሁ ብሉ፤ ይህ ስለ እናንተ የሚፈስ ደሜ ነው ከእርሱ ጠጡ›› በማለት ምሥጢረ ቍርባንን የመሠረተበት ወይም ራሱ ምስጢረ ቍርባንን የጀመረበት ቀን በመኾኑ ‹‹የምሥጢር ቀን›› ተብሎ ይጠራል፡፡
ይኸውም የሰው ልጆች ሥጋውንና ደሙን ተቀብለን ከእርሱ ጋር አንድነትና ኅብረት እንዲኖረን ጥንተ ጠላት ዲለብሎስንም ፍጹም ድል ነሥተን ሰማያዊት ርስት መንግሥተ ሰማያትን እንድንወርስ ለማስቻል ነው (ማቴ. ፳፮፥፳፮-፳፱)፡፡
አይሁድ ጌታችንን ለመያዝ በእነርሱ ጥበብና ፍላጐት ቀስ ብለው መጥተው የያዙበት ቀን ስለ ኾነ በዚህ ዕለት በለሆሳስ (ብዙ የድምፅ ጩኸት ሳይሰማ) የቅዳሴ ሥርዓት ይፈጸማል፡፡
ስለ ኾነም መላው ሕዝበ ክርስቲያን በዚህ የኅፅበት፣ የምሥጢር፣ የጸሎት ቀን በተባለው በዚህ ዕለት በንስሓ ታጥበው ሥጋ ወደሙ እንዲቀበሉ ቤተ ክርስቲያን በአጽንዖት ታስተምራለች፡፡
ዕለተ ዐርብ
ሐዋርያው ቅዱስ ጳዉሎስ ‹‹አውቀውስ ቢኾን የክብርን ጌታ ባልሰቀሉት›› (፩ኛ ቆሮ. ፩፥፲፰)፡፡ እንዳለ ይህ ዕለት የአይሁድ ካህናት ያለ በደል ያለ ጥፋት ንጹሕና ጻድቅ የኾነውን ጌታ የሰቀሉበት ዕለት ነው፡፡
ዕለቱም ጌታችን መድኃኒታችን ኢየሱስ ክርስቶስ የዓለም ዂሉ መድኀኒት ለአዳምና ለልጆቹ ሲል በመልዕልተ መስቀል በቀራንዮ አደባባይ ተሰቅሎ መዋሉን የምናስብበት ታላቅ ቀን ነው (ማቴ. ፳፯፥፴፭-፸፭)፡፡
የሰው ልጆች በዘር ኀጢአት (ቁራኝነት) ይኖሩበት የነበረው የጨለማ ሕይወት ያከተመበት ፍጹም ድኅነት ያገኙባት ታላቅ ዕለት ናት፡፡
ክርስቲያኖች ዂልጊዜም ዕለተ ዓርብ ሲመጣ ሕማሙን ስቅለቱን ሞቱን የምናስብበት ጊዜ ነው፡፡
በሮማውያን ሕግና ሥርዓት መስቀል የወንጀለኞች መቅጫ ምልክት የሕይወት መቅጫ ዓርማ ኾኖ ሳለ ለእኛ የዲያብሎስ ድል መንሻ ስላደረገው በስቅለቱና በሞቱም ሕይወትን አገኘን፡፡
በዚህም ምክንያት ‹‹መልካሙ ዓርብ›› በመባል እንደሚታወቅ የቤተ ክርስቲያን አባቶች ያትታሉ፡፡
ዕለተ ቀዳሚት ሥዑር
ዕለተ ቀዳሚት እግዚአብሔር የሚታዩትንና የማይታዩትን፣ በእግር የሚሔዱትን እና በክንፍ የሚበሩትን በባሕር የሚዋኙትን እንስሳትን በመጨረሻም ሰውን በአርአያውና በአምሳሉ ፈጥሮ ያረፈባት ዕለት ናት፡፡
ይህች የመጀመሪያው ቅዳሜ ለእግዚአብሔር የዕረፍት ዕለት ናት፡፡ እግዚአብሔርን ሥነ ፍጥረት ፈጥሮ ስላረፈባት ‹‹ሰንበት ዐባይ›› (ታላቋ ሰንበት) ትባላለች፡፡
ታላቋን ሰንበት እስራኤላውያን እንዲያከብሯት ታዟል (ዘፍ. ፩፥፫)፡፡ ዕለተ ቀዳሚት በዘመነ ሐዲስም የተለየ የደኅነት ሥራ ተከናውኖባታል፡፡
ጥንት ሥነ ፈጥረትን በመፍጠር ዕረፍት እንደ ተደረገባት ዂሉ የፍጥረት ቁንጮ የኾነውን አዳምን ለማዳን ሕማምና ሞት የተቀበለው ቸሩ አምላክ በመቃብር አርፎባታል (ማቴ. ፳፯፥፷፩)፡፡
በዚህች ዕለት ጌታችን ኢየሱስ ክርስቶስ በከርሰ መቃብር ዐርፎ የዋለባት ዕለት በመሆኗ ‹‹ቀዳሚት ሥዑር›› ትሰኛለች፡፡ ‹‹ቀዳሚት ሥዑር››የተባለችበት ምክንያትም በዓመት አንድ ቀን ስለ ምትጾም ነው፡፡
ይኸውም ቅድስት ድንግል ማርያም እና ወዳጆቹ ቅዱሳን ሐዋርያት ጌታችን ተላልፎ ከተሰጠበት ዕለት አንሥተው ብርሃነ ትንሣኤዉን እስኪያዩ ድረስ እኽል ውኃ በአፋቸው አልዞረም፡፡
ይመኩበትና ተስፋ ያደርጉት የነበረ አምላካቸው በመቃብር ስላረፈ ዕለቷን ሞቱን በማሰብ ትንሣኤውን በመናፈቅ በጾም አክብረዋታል፡፡
ከቅዱሳን ሐዋርያት በቅብብሎሽ በመጣው ትውፊት መሠረት ቅዱሳን ሐዋርያት በማዘን፣ በመጾምና በመጸለይ ዕለቷን እንዳከበሯት የተዋሕዶ ልጆችም የተቻላቸው ከዓርብ ጀምረው ያከፍላሉ (ይጾማሉ)፤ ለሁለት ቀን እኽል ውኃ ሳይቀምሱ ያድራሉ፡፡
ያልተቻላቸው ደግሞ ዓርብ ማታ በልተው ቅዳሜን በመጾም በዓለ ትንሣኤን ያከብራሉ፡፡
በዚህ ዕለት ከሰኞ ከሆሣዕና ማግሥት ጀምረው እስከ ዓርብ ድረስ በስግደት እና በጾም ያሳለፉ ምእመናን በዕለተ ቀዳሚት በቅፅረ ቤተ ክርስቲያን ይሰበሰባሉ፡፡
የጠዋቱ ጸሎት ሲፈጸም ካህናቱ ‹‹ገብረ ሰላመ በመስቀሉ፤ በመስቀሉ ሰላምን መሠረተ›› እያሉ በቤተ ክርስቲያን ለተሰበሰቡት ምእመናን ቄጠማ ያድላሉ፡፡ ይኸውም የምሥራች ምልክት ነው፡፡
ምሥጢሩም በኖኅ ዘመን ከተፈጸመው ታሪክ ጋር የተያያዘ ነው፡፡ ቅዱስ መጽሐፍ እንደሚነግረን በጻድቁ ኖኅ ዘመን የነበሩ ሕዝቦች ከሕገ እግዚአብሔር ውጪ ኾነው እጅግ የሚያሳዝን ኀጢአት በሠሩ ጊዜ በንፍር ውኃ ተጥለቅልቀዋል፡፡
በወቅቱ ጻድቁ ኖኅ ወደ መርከብ ይዞአቸው ከገባው እንስሳት መካከል የውኃውን መጕደል ለመረዳት ርግብን በመርከብ መስኮት አሾልኮ ይለቃታል፤ እርሷም ቄጠማ በአፍዋ ይዛ ትመልሳለች (ዘፍ. ፱፥፩-፳፱)፡፡
ኖኅም በዚህ ቄጠማ የውኃውን መድረቅ ተረድቶ ተደስቷል፡፡ ቄጠማ፣ ለጥፋት ውኃ መድረቅ የምሥራች መንገሪያ እንደ ኾነ አሁንም በክርስቶስ ሞት ሞተ ነፍስ ከሰው ልጆች ተወገደ ስትል ቤተ ክርስቲያን ለልጆቿ ቄጠማ ታድላለች፡፡
ምእመናንም የምሥራች ተምሳሌት የኾነዉን ቄጠማ በግንባራቸው ያስሩታል፡፡
የክርስቶስ ተከታዮች ዂሉ ከጨለማ ወደ ብርሃን፣ ከሚያቃጥለው ዋዕየ ሲኦል (የሲኦል ቃጠሎ) ወደ ልምላሜ ገነት ጥንተ ማኅደራቸው መመለሳቸውን በዚህ አኳኋን እየገለጡ በዓለ ትንሣኤን በቅድስት ቤተ ክርስቲያን ያከብራሉ፡፡ ከበዓሉ ረድኤት፣ በረከት ያሳትፈን፡፡
  </TEXT>
</DOC>
<DOC>
 <DOCNO>80</DOCNO>
   <TEXT>
﻿ሰሙነ ሕማማት
በስመ አብ ወወልድ ወመንፈስ ቅዱስ አሐዱ አምላክ አሜን
ሰሙነ ሕማማት
ቅድስት ቤተ ክርስቲያን ከትንሣኤ በፊት ያለው አንድ ሳምንት ሰሙነ ሕማማት /የሕማማት ሳምንት/ በማለት ትዘክረዋለች። ሕማማት የሚለው ቃል ሐመ፣ ታመመ ከሚለው የግእዝ ግስ የወጣ ሲሆን ጌታችን መድኃኒታችን ኢየሱስ ክርስቶስ ሕማሙና ሞቱ የሚዘከርበት ሳምንት ነው።ሰሙነ ሕማማት በላቲን Hebdomas Sancta or Hebdomas Maior፣ በግሪክ ደግሞ Ἁγία καὶ Μεγάλη Ἑβδομάς, Hagia kai Megale Hebdomas (ታላቁ ሳምንት) ተብሎ ይጠራል፡፡ በኛ ደግሞ ሰሙነ ሕማማት ይባላል። ሰሙነ ሕማማት ከሆሣእና እስከ ትንሣኤ ባሉት ቀናት ጌታችንን ለመያዝ አይሁድ የመከሩበት፣ ምክራቸውን ያፀኑበት፣ ጌታችንን ሳይዙ እህል ላለመቅመስ ክፉ መሐላ የተማማሉበት፣ጌታችንን የያዙበት፣ የገረፉበት እና በዕለተ ዐርብ በቀራንዮ የሰቀሉበት ሳምንት ይህ ሰሙነ ሕማማት ተብሎ ይጠራል። ሰሙነ ሕማማት እስከ ዐራተኛው ምዕተ ዓመት ድረስ ከጾሙ ተለይቶ ለብቻው ይከበር ነበር። በኋላ ግን በባሕረ ሐሳብ ቀመር መሠረት ጾሙም፣ ሕማማቱም፣ ትንሣኤውም ተያይዘው እንዲከበሩ ተደረገ። ምዕራባውያን ከዐርባ ጾም ውስጥ የመጨረሻውን ሳምንት ሰሙነ ሕማማት ያደርጉታል። የምሥራቃውያን /ኦርየንታል/ ኦርቶዶክስ ተዋሕዶ አብያተ ክርስቲያናት ግን አርባውን ጾም ጨርሰን ከሆሣእና ቀጥሎ ያለ አንድ ሳምንት ሰሙነ ሕማማት አድርገን እናከብራለን።
በሌላ በኩል ሰሙነ ሕማማት የኦሪት ዘመን ምሳሌም ነው። በዘመነ ኦሪት (አዳም ከገነት ከተባረረበት እስከ ጌታችን በቤተ ልሔም እስከተወለደበት ዘመን) የሰው ልጅ የጽድቅ ሥራው ለመንግሥተ ሰማያት የማያበቃው ነበር። ይልቁንም ነቢዩ ‘’ጽድቃችን የመርገም ጨርቅ ሆነ’’ ኢሳ 64:6 እንዳለ የአዳም ዘር በሙሉ እስከ ዕለተ ዐርብ ጌታችን በመስቀል ላይ ሆኖ እስካዳነን ድረስ በዲያብሎስ ባርነት ሥር ነበርንና ሰሞነ ሕማማትም የዘመነ ፍዳ ምሳሌ ነው።ይህንንም ለማሰብ በቤተ ክርስቲያናችን ሥርዓት መሠረት በሰሙነ ሕማማት ከጸሎተ ሐሙስ በስተቀር ቅዳሴ አይቀደስም፣ ስብሐተ ነግህ አይደርስም፣ ሥርዓተ ማኅሌት፣ ሥርዓተ ተክሊል፣ ጸሎተ ፍትሐት አይጸለይም፣ ጸሎተ አስተሰርዮም አይደረግም፣ ጥምቀተ ክርስትና አይፈጸምም፣ በመስቀል መባረክ፣ ኑዛዜ መስጠትና መቀበል፣ እግዚአብሔር ይፍታሕ ማለት አይኖርም። ከላይ የተዘረዘሩት የቤተ ክርስቲያን ሥርዓቶች አስቀድሞ በዕለተ ሆሳዕና ይከናወናሉ።በሰሞነ ሕማማት ከዚህ ዓለም በሞት የሚለይ ሰውም የፍትሐት ጸሎት አይደረግለትም። ይህ ማለት በዕለተ ሆሣዕና በአካለ ሥጋ እያለን ካህናት አባቶቻችን የፍትሐት ጸሎት ያደርጉልናል። ሰሙነ ሕማማት የተለየ ሳምንት ነውና፣ እንኳን ሥጋዊ ደስታና ሣቅ ጨዋታ መንፈሳዊ ደስታም የተከለከለ ነው፡፡በሰሙነ ሕማማት ምእመናን እርስ በርስ በመሳሳም ሰላምታ አይለዋወጡም።ይህም ይሁዳ ጌታችንን በመሳም አሳልፎ ሰጥቷልና ያንን ለማሰብ ነው።
በሰሞነ ሕማማት መጻሕፍተ ኦሪት፣ መጻሕፍተ ነቢያት፣ የዳዊት መዝሙር ይነበባል።በዚህ ልዩ በሆነ ሳምንት ካህናትና ምእመናን በነግህ፣ በሠልስት፣ በቀትር በተሰዓትና በሠርክ ወደ ቅድስት ቤተ ክርሰቲያን በመጓዝ ስለጌታችን ኢየሱስ ክርሰቶስ ሕማማተ መስቀል የሚያዘክረውን ምዕራፍ ከቅዱሳት መጻሕፍት በማንበብና በመጸለይ የጌታችን መድኃኒታችን ኢየሱስ ክርስቶስ ሕማሙንና ሞቱን ያዘክራሉ።’’እርሱ ግን ስለመተላለፋችን ቆሰለ፣ ስለበደላችንም ደቀቀ፣ የደኅንነታችንም ተግሣጽ በእርሱ ላይ ነበረ፣ በእርሱም ቁስል እኛ ተፈወስን’’ ኢሳ.53፡4-7 ተብሎ የተነገረው ቃል ተፈጽሞ ጌታችን ለድኅነተ ዓለም ሲል በአጭር ደረት በጠባብ ደረት ተወስኖ የተቀበለው ጸዋትወ መከራ የሚዘከርበት ሳምንት ነው።ነቢያት መቼ ወደ ዚህ ዓለም መጥተህ ከዓመተ ፍዳ ታድነናለህ? ሲሉ የተማፀኑበት ጸሎት፣የጌታችንን ስለእኛ ሲል የመያዙን፣የመገረፉን እና የመሰቀሉን ነገር ሁሉ በመንፈስ ቅዱስ ተቃኝተው በትንቢት መነፀር እየተመለከቱ የተጻፉ የነቢያት መጻሕፍት ይነበባሉ፣ይጸለያሉ።
ከቤተ ክርስቲያናችን ሰባቱ የአዋጅ አጽዋማት ውስጥ የረቡዕ እና ዐርብ ጾም የሚጾምበት ምክንያትም
በሰሙነ–ሕማማት አይሁድ ጌታችንን ለመያዝ ከዕለተ ሰኞ ጀምሮ እስከ ረቡዕ ድረስ ክፉ ምክር ሲመክሩ ቆይተው በዕለተ ረቡዕ ምክራቸውን ያፀኑበት ቀን ሲሆን በዕለተ ዐርብ ደግሞ ጌታችንን የሰቀሉበት ቀን ስለሆነ ነው። በሰሞነ ሕማማት ሳምንት በቤተ ክርስቲያን ግብረ ሕማማት የተባለ መጽሐፍ ይነበባል።ግብረ ሕማማት ጌታችን መድኃኒታችን ኢየሱስ ክርስቶስ ለአዳምና ለዘሩ ድኅነት የተቀበለውን መከራ የሚዘክር መጽሐፍ ነው፡፡ ግብረ ሕማማት ማለት የሕመም ፣ የመከራ ሥራ ማለት ነው፡፡ የጌታን መከራውን ሥቃዩን ሕማሙን በሠዓትና በጊዜ ከፍሎ የሚናገር ፣ እንዲሁም ምን በማን መጸለይ እንደሚገባውም በዝርዝር የሚገልጽ በመሆኑና የጌታችንን ሕማም በምናስብበት በሰሙነ ሕማማት በዋነኝነት አገልግሎት ላይ የሚውል በመሆኑ ግብረ ሕማማት ተባለ፡፡ መጽሐፉ ግብረ ሕማማት እንዲባል በውስጡ የታዘዘ መሆኑን የአማርኛው ትርጉም መቅድም ይገልጻል፡፡በግብረ ሕማማት መግቢያ ላይ ‘ሐዋርያት ለስብከት ወንጌል በሚፋጠኑበት ጊዜ፣ስለ እርሱ ስለ ጌታችን ታሪኩና ተአምራቱን ይከታተሉ ከነበሩት መካከል የተከበሩና የታወቁ ሊቃውንት በኢንፎስና በገማልያል እጅ ተፅፎ በቅድስት ሀገር በኢየሩሳሌም በክብር ቦታ ተቀምጦ የተገኘ ነው’ ይላል።
የሰሙነ ሕማማት ሥርዓቶች
የሰሙነ ሕማማት ዜማ፥ ከሰኞ እስከ ረቡዕ – ግዕዝ፣ ሐሙስ – አራራይ፣ ዓርብና ቅዳሜ – ዕዝል ነው፡፡ በእነኚኽ ዕለታት፣ ከኹሉም በፊት የሠዓቱ ተረኛ አገልጋይ ቃጭል እየመታ ሦስት ጊዜ ቤተ ክርስቲያኑን ይዞራል፡፡ የሰባት ቀን ውዳሴ ማርያም፣ አንቀጸ ብርሃን፣ መዝሙረ ዳዊት በሙሉ ይጸለያል፤ በዕለቱ ተረኛ መምህር/መሪጌታ/ የዕለቱ ድጓ ይቃኛል፡፡ ድጓው ከአራቱ ወንጌላት ምንባብ ጋራ እንዲስማማ ኾኖ ነው የሚቃኘው፡፡ ድጓውን እየተቀባበሉ እያዜሙ ይሰግዳሉ፡፡ ድጓው ሦስት ጊዜ ተመላልሶ ከተዘለቀ በኋላ፡–
ለከ ኀይል ክብር ወስብሐት ወእዘዝ እስከ ለዓለመ ዓለም
ዐማኑኤል አምላኪየ ለከ ኀይል ክብር ወስብሐት ወእዘዝ እስከ ለዓለም
ኦ እግዚእየ ኢየሱስ ክርስቶስ ለከ ኀይል ክብር ወስብሐት ወእዘዝ እስከ ለዓለም፤
ኀይልየ ወጸወንየ ውእቱ እግዚእየ እስመ ኮንከኒ ረዳዕየ እብል በአኮቴት
እየተባለ፣ በቀኝ በኩል ስድስት፣ በግራ በኩል ስድስት ጊዜ እየተዜመ ይሰገዳል፡፡ በድምሩ ዐሥራ ኹለት ጊዜ ማለት ነው፡፡ በዚያው ልክ አቡነ ዘበሰማያት በዜማ /በንባብ/ ይደገማል፡፡
ከዚያ በመቀጠል፡–
ለአምላክ ይደሉ ክብር ወስብሐት ወእዘዝ እስከ ለዓለመ ዓለም
ለሥሉስ ይደሉ ክብር ወስብሐት ወእዘዝ እስከ ለዓለመ ዓለም
ለእዘዙ ይደሉ ክብር ወስብሐት ወእዘዝ እስከ ለዓለመ ዓለም
ለመንግሥቱ፣ ለሥልጣኑ፣ ለምኩናኑ፣ ለኢየሱስ፣ ለክርስቶስ፣ ለሕማሙ /በዓርብ ለመስቀሉ/ ይደሉ
እያሉ በቀኝ በግራ እየተቀባበሉ ይሰግዳሉ። በመቀጠል የነግሁ ምንባብ መነበብ ይጀምራል። በመጨረሻ ተኣምረ ማርያም እና ተኣምረ ኢየሱስ ይነበባሉ፡፡ ከዚያ ከዳዊት መዝሙር ምስባክ ተሰብኮ የሰዓቱ ወንጌል ከተነበበ በኋላ፣ ጸልዩ በእንተ ጽንዓ ዛቲ የተባለው ጸሎት በካህኑ ሲነበብ፣ ምእመናንም፣ አቤቱ ይቅር በለን፤ እያሉ በመስገድ ይጸልያሉ፡፡
ከዚያም ኹለተኛው ሥርዓተ ስግደት ይጀመራል። ዜማውን በቀኝ በግራ በመቀባበል፣ አንዱ ይመራል ሌላው ይቀበላል፡፡ እንዲኽ በማለት፡–
ኪርያላይሶን/አምስት ጊዜ/ በመሪ በኩል
ኪርያላይሶን/ሁለት ጊዜ/ ዕብኖዲ ናይን በተመሪ በኩል
ኪርያላይሶን ታኦስ ናይን
ኪርያላይሶን ማስያስ ናይን
ኪርያላይሶን ኢየሱስ ናይን
ኪርያላይሶን ክርስቶስ ናይን
ኪርያላይሶን ዐማኑኤል ናይን
ኪርያላይሶን ትስቡጣ ናይን
በዚኽ መልኩ አንድ ጊዜ ከተዘለቀ በኋላ እንደገና ይደገማል፡፡ በመጨረሻ በግራ በቀኝ በማስተዛዘል 41 ጊዜ ይደገማል፡፡ ከላይ የተጠቀሱት፣ የጌታችን ኅቡእ ስሞች ናቸው፡፡ ኪርያላይሶን ማለት አቤቱ ይቅር በለን ማለት ነው፡፡ ምንባባቱ ከመለያየታቸው በቀር በኹሉም ዕለታት ሥርዓቱ ተመሳሳይ ነው፡፡
በሰሙነ ሕማማት ያለው ዐርብ፣ የስቅለት ዐርብ ይባላል፤ የአዳምን ነጻነት ለመመለስ ዕዳ በደሉን ተሸክሞ የተንገላታው የዓለሙ ኹሉ መድኃኒት ጌታችን ኢየሱስ ክርስቶስ ቤዛ ኾኖ በመልዕልተ መስቀል ላይ የተሰቀለበት ነው፡፡ ስቅለት፣ ከዘጠኙ የጌታችን ዐበይት በዓላት አንዱ ሲኾን፣ የጌታን የመከራውንና የሕማሙን ነገር የምናስታውስበት በመኾኑ የሚከበረውም በስግደት፣ በጾም፣ በጸሎት፣ በንባብና በትምህርት ነው፤ ስግደቱም ከሰሞኑ ኹሉ የበለጠ ነው፡፡
በመኾኑም በስቅለት ዓርብ፣ መሪው ዕዝል ይመራል፤ ሕዝቡ ይከተላል፤ አራቱ ወንጌላት ይነበባሉ፡፡ በየመሀሉ፥ “ወጸቢሖ ተማከሩ ሊቃነ ካህናት = ሲነጋም ሊቃነ ካህናት ተማከሩ” የሚለው ዜማ፣ በመሪ በተመሪ በሕዝብ ተሰጥዎ ይከናወናል። ምንባቡም ስግደቱም ድጓውም እንዳለፈው ይቀጥላል፡፡ ይህም ቀኑን በሙሉ ሲከናወን ውሎ በአሥራ አንድ ሠዓት፣ ካህናት በዐራት ማዕዝን ቆመው እግዚኦታ ያደርሳሉ፡፡ ዕለቱን የሚመለከቱ መዝሙራት ተመርጠው ይነበባሉ፡፡ ንሴብሖ እየተባለ ቤተ መቅደሱን በመዞር በከበሮ በጸናጽል በሕማሙ ያዳነን እግዚአብሔር ይመሰገናል፡፡ ዑደት የሚደረገው ሥነ ስቅለቱን በመያዝ ነው፡፡
ምእመናንም፣ በሰሙነ ሕማማት የሠሩትን ኃጢአት እየተናዘዙ በካህናት አባቶች ንስሐ ይቀበላሉ፤ ካህናቱም በወይራ ቅጠል ትከሻቸውን እየጠበጠቡ ቀን ከሰገዱት ስግደት በተጨማሪ ሌላ ስግደት ያዟቸዋል፡፡ ጥብጣቤ ማለት ቸብ ቸብ ማድረግ ማለት ነው፡፡ ይኸውም፣ በአንድ በኩል የክርስቶስ ግርፋት ተሳታፊዎች መኾናቸውን ለመግለጥ ሲኾን፣ በሌላ በኩል የተግሣጽ ምሳሌ ነው፡፡ ወይራ ጽኑዕ ነው፤ የተቀበልከው መከራም ጽኑዕ ነው፤ እኛም ይህን መከራ ለመቀበል ዝግጁ ነን፤ ለማለት ነው፡፡
ጥብጣብ የሚደረግለት ሰው፣ በሕማማቱ ወቅት የፈጸመው በደል ወይም ኃጢአት ካለ ይህንኑ በመናገር፣ አቅሙ ተመዝኖ የስግደቱ ቁጥር ከፍ እንዲል ይደረጋል፤ በታዘዘውም መሠረት ይፈጽማል፡፡ ሕዝበ ክርስቲያኑ በዕለተ ስቅለት ሲሰግድ፣ ሲጸልይ፣ ሲያነብ ከዋለ በኋላ፣ በካህኑ ኑዛዜ ወደየቤቱ ይሰናበታል፡፡ መስቀል መሳለም የለም፤ የወንጀለኞች መቅጫ ምልክት የነበረውን መስቀል፣ ጌታ በደሙ ቀድሶ፣ የምሕረት ምልክት፣ የሕይወት ዓርማ፣ የዲያብሎስ ድል መንሻ አድርጎ የሰጠበትን የትንሣኤውን ብርሃን እስክናይ ድረስ፡፡
ከዓርብ ስግደት መልስ፣ እስከ እሑድ /የትንሣኤው ሌሊት/ ድረስ ኹለት ቀን የሚያከፍሉ ምእመናን፣ ምንም ሳይቀምሱ ያድራሉ፡፡ ይህም አክፍሎት ይባላል፡፡ የማያከፍሉ ግን በየቤታቸው ጥቂት ነገር ለቁመተ ሥጋ ቀምሰው ይሰነብታሉ። ብዙ ጊዜ የሚቀመሰውም፣ ከጸሎተ ሐሙስ የተረፈውን ጉልባንና ዳቦ ነው፡፡
ጉልባን ከባቄላ ክክ፣ ከስንዴ ወይም ከተፈተገ ገብስ ጋር አንድ ላይ ተቀቅሎ የሚዘጋጅና በጸሎተ ሐሙስ የሚበላ ንፍሮ ነው። እስራኤላውያን፣ ከግብጽ ተሰደው በሚወጡበት ጊዜ በችኮላ ስለነበር፣ አቡክተው ጋግረው መብላት ያለመቻላቸውን ኹኔታ ያመለክታል፡፡ ይህን መሠረት አድርጎ የሚዘጋጀው ጉልባን እንዲኹም ቂጣ፣ ጨው በዛ ተደርጎ ይጨመርበታል፡፡ ውኃ የሚያስጠማ በመኾኑ የጌታን መጠማት ያስታውሳል፡፡
ቅዳሜ ጠዋት፣ ምእመናኑና ካህናቱ ወደ ቤተ ክርስቲያን ይሰበሰባሉ፤ የጠዋቱ ጸሎት ሲፈጸም፣ “ገብረ ሰላመ በመስቀሉ ትንሣኤሁ አግሀደ = በመስቀሉ ሰላምን መሠረተ፤ ትንሣኤውን ገለጸ፤ የምሥራች” እየተባለ እየተዘመረ ቄጤማው ቤተ መቅደሱን ዞሮ በካህኑ ተባርኮ ለምእመናን ይታደላል፤ ምእመናኑም እየሠነጠቁ በራሳቸው ያስሩታል፡፡ ወደ ቤተ ክርስቲያን ላልመጡትም፣ ካህናቱ ልብሰ ተክህኖአቸውን በመልበስ፣ መስቀልና ቃጭል ይዘው በየሰበካቸው፣ ቄጤማውን የምሥራች እያሉ ያድላሉ፤ ምእመናንም ለቤተ ክርስቲያን አገልግሎት የሚውል ገጸ በረከት ያቀርባሉ፡፡ ቄጤማው በራስ ላይ መታሰሩ፥ አይሁድ በጌታችን ጭንቅላት ላይ የእሾህ አክሊል ያሰሩበትን ድርጊት የሚያስታውስ ነው፡፡ ጥንተ አመጣጡና ምስጢሩ ግን፣ ከአባታችን ኖኅ ታሪክ ጋራ የተያያዘ ነው፡፡ ምድር በጥፋት ውኃ በጠፋችበት ወቅት፣ የኖኅ ታማኝ መልእክተኛ ርግብ የውኃውን መጉደል ያበሠረችው ቄጤማ ባፏ ይዛለት በመግባት ነው፡፡ ዛሬም ለሐዲስ ኪዳን ክርስቲያኖች፦ የኃጢአት ውኃ ጠፋ፤ ኃጢአት – ሞተ ነፍስ ከሰው ልጆች ተወገደ፤ በክርስቶስ ሞት ነጻነት ተሰበከ፤ ታወጀ በማለት፣ አዳምና ልጆቹ፥ ከለምለሚቱ ሥፍራ ከተድላ ገነት መግባታቸውን ለመግለጽ፥ ምእመናን ቄጤማ ይዘው፣ ቄጤማ አስረው ይታያሉ፤ ትንሣኤውንም ለሚናፍቁ ትልቅ ብሥራት ነው፡፡
የሰሙነ ሕማማት ቅዳሜ፣ “ሰንበት ዓባይ” ትባላለች፤ ጌታችን፣ የሦስት ዓመት ከሦስት ወር የማዳን ሥራውን በመስቀል ላይ ፈጽሞ በከርሠ መቃብር ዐርፎ የዋለባት ዕለት ናት፡፡ ኹለተኛም፣ ይህች ዕለት ሥዑር ቅዳሜ፤ የተሻረች ቀዳሚት ሰንበት ትባላለች፡፡ ሥዑር መባሏ በዓመት አንድ ቀን ስለምትጾም ነው፤ “ቅዳሜ ሹር” እንዲሉ፤ አንድም፣ በዚኹ ቀን በሚባለው ዕዝል ውስጥ፥ ስኢሮ ሞተ፤ ሞትን ሽሮ ተነሣ፤ ይላል፤ ሞትም የተባለው ዲያብሎስ ያመጣው ሞተ ነፍስ ነውና፣ የተሻረ የተባለው ዲያብሎስ ነው፡፡
በአዳም ከሲኦል መውጣትና በጌታችን በኢየሱስ ክርስቶስ ከሙታን መነሣት፣ ቤተ ክርስቲያን የምታሰማን የምሥራች ከደስታ ኹሉ የበለጠ ነው። ምንም እንኳን፣ ጌታችን ኢየሱስ ክርስቶስ ከሙታን ተለይቶ የተነሣው እሑድ በመንፈቀ ሌሊት ቢኾንም፣ አዳም ከሲኦል ወጥቶ ወደ ገነት መግባቱ የታወቀው፤ የክርስቶስ ትንሣኤው የተመረመረው በቀዳም ስዑር ስለኾነ፣ የትንሣኤው ብሥራት በአፈ ካህናት ለሕዝበ ክርስቲያን ይነገርበታል፡፡ የኀዘኑ ዜማዋና የኀዘኑ ልብሷ ተለውጦ፣ የጸናጽል የከበሮ ድምፅ ታሰማለች፡፡
ቅዳሜ ምሽት፣ የአብያተ ክርስቲያናቱ ቅጽርና ዙሪያው ነጫጭ በለበሱ ምእመናን መልቶ ሲታይ ያስደንቃል፡፡ የአብያተ ክርስቲያናቱ ደወሎች ሲደወሉ፣ መዘምራኑ የማሕሌቱን፣ ቀሳውስቱ የሰዓታቱን ሥርዓት ማከናወን ይጀምራሉ፡፡ ማሕሌቱ ተቁሞ ቆይቶ በምልጣኑ ሠዓት ዲያቆኑ ከዳዊት መዝሙር፣ ወተንሥአ እግዚአብሔር ከመ ዘንቃሕ እምነዋም… ብሎ በሰበከ ጊዜ፣ የሕዝቡ ደስታ በጣም የበዛ ይኾናል፤ በውስጥም በውጭም ያለው ሕዝብ በእልልታና በጭብጨባ ተቀባብሎ ያደምቀዋል፡፡
ከዚኽ በኋላ፣ የትንሣኤውን ነገር የሚያነሣው ወንጌል ተነቦ፣ መሪው መስቀሉን ከዲያቆኑ ተቀብሎ፦ ዮም ፍሥሓ ኮነ በሰንበተ ክርስቲያን እስመ ተነሥአ ክርስቶስ እሙታን = ክርስቶስ ከሙታን ተነሥቶአልና ዛሬ በክርስቲያን ሰንበት በዚኽች በእሑድ ፍሥሓ ኾነ፤ ደስታ ተደረገ፤ ብሎ መርቶ መዘምራኑ ይህንኑ ተቀባብለው ይዘሙታል፤ ያሸበሽቡታል፡፡
ከዚኽ በኋላ፣ ትንሣኤከ ለእለ አመነ ብርሃነከ ፈኑ ዲቤነ = ትንሣኤህን ለምናምን ኹሉ ብርሃንህን ላክልን፤ የሚለውን እስመ ለዓለም የተባለውን ቀለም አለዝበው በወረቡት ጊዜ፣ ለተሰበሰበው ሕዝበ ክርስቲያን፣ ከሰም የተሠራ የጧፍ መብራት ይታደልና ዑደቱ ሊደረግ ይጀምራል፤ ከጧፉ ውጋጋን የተነሣም ምሽቱ ሰዓተ መዓልት ኾኖ ይገኛል፡፡ ይህን ተከትሎም፣ ሦስት ጊዜ ከተደወለ በኋላ ቅዳሴ ለመግባት ሲዘጋጁ ይታያል፤ መንፈቀ ሌሊት ሲኾን ቅዳሴ መቀደስ ይጀመራል፤ ድርገትም በወረዱ ጊዜ በጣም ብዙ ሰው ሥጋወደሙን ለመቀበል ተዘጋጅቶ ይቀርባል፡፡ከቅዳሴም በኋላ፣ ኹሉም ወደየቤቱ ተመልሶ በትንሣኤው በዓል ከየቤተሰቡ ጋራ ደስ ብሎት የሚገባውን ያደርሳል፡፡ በበነጋውም በየቤተ ዘመዱ እየሔደ፣ እንኳን ጾመ ልጓሙን ፈታልህ፤ እንኳን አብሮ ፈታልን፤ እየተባባለ ይጠያየቃል፤ እንኳን ጾመ ልጓሙን ፈታልን፤ ማለት፣ ሁለት ወር ሁዳዴ ሲጾም ሰንብቶ በጌታ ትንሣኤ ምክንያት ጾሙ ስለቀረለት ነው፡፡በተጨማሪም፣ የአክፋይ ወይም ገብረ ሰላመ እየተባለ፣ ምእመናን፣ ከማዕዶት እስከ ዳግም ትንሣኤ ያሉትን ዕለታት ተከፋፍለው ለሰበካቸው ካህናት፥ ጠላ በመንቀል፣ እንጀራ በአገልግል በመውሰድ ያበላሉ፤ በየቤታቸውም እየጠሩ ይጋብዛሉ፤ እንዲኹም ዘመድ ዘመዱንም ሲጠይቅ ይሰነብታል። ይህም፣ ጌታችን ከተነሣ በኋላ እስኪያርግ ድረስ፣ ለደቀ መዛሙርቱ ሦስት ቀን ግብር አግብቶ መግቧቸው ነበርና ያንን ያሳስባል፡፡
  </TEXT>
</DOC>
<DOC>
 <DOCNO>81</DOCNO>
   <TEXT>
﻿ሰሙነ ሕማማት
April 9, 2012 at 5:03 AM
  በጥንታውያን አብያተ ክርስቲያናት እጅግ ከሚወደዱ እና ከሚናፈቁ ወቅቶች አንዱ ሰሙነ ሕማማት ነው፡፡ በዕለተ ሆሳዕና ጀምሮ በዕለተ ትንሣኤ የሚጠናቀቀው እጅግ ላቅ ያለ መንፈሳዊ ሕይወት የሚታ ይበት ጊዜ ነው፡፡ በላቲን Hebdomas Sancta or Hebdomas Maior፣ በግሪክ ደግሞ Ἁγία καὶ Μεγάλη Ἑβδομάς, Hagia kai Megale Hebdomas  ታላቁ ሳምንት ተብሎ ይጠራል፡፡ በኛ ደግሞ ሰሙነ ሕማማት፡፡  
የሕማማትን ወቅት ከመጀመርያው መቶ ክፍለ ዘመን ጀምሮ ክርስቲያኖች ያከብሩት እንደነበር የሚያሳዩ ጥንታውያን መዛግብት አሉ፡፡ በሕግ ደረጃ ክርስቲያኖች በሰሙነ ሕማማት ከማንኛውም ሥራ ነጻ ሆነው፣ ፍርድ ቤቶችም ተዘግተው እንዲከበሩ የወሰነው ደግሞ ታላቁ ቆስጠንጢኖስ ነው፡፡
እስከ አራተኛው መቶ ክፍለ ዘመን አዳዲስ ክርስቲያኖች ለመጠመቅ ይመርጡት የነበረው ጊዜ የትንሣኤን ቀን ነበር፡፡ ለዚህም ሁለት ዓይነት ምክንያቶች ነበሯቸው፡፡ የመጀመርያው ሰሙነ ሕማማትን በልዩ ሁኔታ ጾመው በትንሣኤው ቀን መጠመቁ ልዩ የሆነ መንፈሳዊ ኃይል ስለሚሰጥ ሲሆን ሁለተኛው ደግሞ እንደ ሐዋርያው ቅዱስ ጳውሎስ ትምህርት መጠመቅ ከክርስቶስ ጋር ሞቶ ከክርስቶስ ጋር መነሳት ነውና ጥምቀቱን ከትንሣኤው ጋር አያይዘውት ነበር፡፡
የሕማማት ሰሞን የኦሪት ጊዜን የሚያስታውስ ሰሞን ነው፡፡ አዳዲስ ክርስቲያኖቸም ይህንን ሰሞን ያለፈ ሕይወታቸውን ለማስታወስ እና ለማልቀስ ብሎም ራሳቸውን ወደ ሐዲስ ዘመን ለመለወጥ ይጠቀሙበት ነበር፡፡
በመጀመርያው መቶ ክፍለ ዘመን ከዓርብ ጀምሮ ሰሙነ ሕማማትን ማክበር የተዘወተረ ነበር፡፡ በሁለተኛው መቶ ክፍለ ዘመን ግን ስድስቱንም ቀን ማክበር የክርስቲያኖች ሥርዓት እየሆነ መጣ፡፡ ለዚሀም መነሻ የሆነው የአባቶቻችን ቀኖና የተሰኘው ከሐዋርያት ዘመን ጀምሮ የተደነገጉ ቀኖናት መዝገብ  በቦታው መዳረስ ነው፡፡ በዚህ መዝገብ ዐንቀጽ 5 ቁጥር 19 ላይ «በሰሞነ ሕማማት ከሳምንቱ ሁለተኛ ቀን (ሰኞ) እስከ ቅዳሜ የሰንበት መዘጋጃ ቀን ድረስ ጹሙ፡፡ በእነዚህም ጊዜያት ከእንጀራ እና ከጨው፣ ከማባያም በቀር ሌላ ነገር አትብሉ፡፡ ለመጠጥም ውኃ ብቻ ይሁንላችሁ» ይላል፡፡
የኛም ግብረ ሕማማት ይህንኑ የሐዋርያት ቀኖና በመጥቀስ በክፍል አንድ ሠላሳ አንደኛ ትእዛዝ በሚለው ርእስ ሥር «በሕማማት ሰሞን ከእንጀራ፣ ከጨው እና ከውኃ በቀር ምንም ምንም አትብሉ» ይላል፡፡
በ260 ዓም ለባሲሊደስ በጻፈው ደብዳቤ እያንዳንዷን የሰሞነ ሕማማት ቀን እና ሰዓት ከክርስቶስ መከራ ጋር በማያያዝ ገልጾ ነበር፡፡ በ2ኛው ወይንም በ3ኛው መክዘ ተሰባስቦ መጠረዙ የሚነገርለት የሶርያው ዲድስቅልያም ሰሙነ ሕማማት እንዴት መጾም እንዳለበት ይደነግጋል፡፡ አቡሊዲስ ዘሮም በጻፈው የሐዋርያት ትውፊት (215 ዓም) ስለ ሰሙነ ሕማማት ሥርዓት ይደነግጋል፡፡ እያንዳንዷንም ሰዓት ከክርስቶስ መከራ ጋር ያገናኛታል፡፡
ሰሙነ ሕማማት አሁን ያለውን መልክ የያዘው በ4ኛው መክዘ በኢየሩሳሌሙ ፓትርያርክ በቄርሎስ ዘመን ነው፡፡ ፓትርያርክ ቄርሎስ በመጨረሻዎቹ ዓመታት በኢየሩሳሌም ከሚከበረው የጌታችን ትንሣኤ በፊት ያለውን ሰሙነ ሕማማት እያንዳንዱን ቀን በማሰብ የሚከበርበትን ሥርዓት ሠርቶ ነበር፡፡ ከ381 እስከ 385 ወደ ኢየሩሳሌም ለመሳለም የሄደችው ኤገርያ የተባለች ስፔናዊ በኢየሩሳሌም እንዴት ሰሙነ ሕማማት ይከበር እንደነበር የታሪክ መዝገብ ትታልናለች፡፡
ኤገርያ በጉዞ ማስታወሻዋ እንዲህ ትተርክልናለች
«በዓሉ የሚጀምረው በዕለተ እሑድ ነው፡፡ በዚህ ዕለት ስለ ዓልዓዛር ትንሣኤ የሚገልጠው የወንጌል ክፍል ጠዋት ይነበባል፡፡ በሆሳዕና ዕለት ከሰዓት በኋላ ሁሉም ሰው ወደ ደብረ ዘይት ይወጣል፡፡ ከዚያም በጸጥታ የዘንባባ ዛፍ ተሸክሞ ወደ ኢየሩሳሌም ይመለሳል፡፡ ይህንንም በመጀመርያዎቹ ሦስት ቀናት ይፈጽማሉ፡፡ ይህም ጌታችን ማታ ማታ ከከተማዋ ወጥቶ በደብረ ዘይት ያደረገውን ጸሎት ለማስታወስ ነው፡፡ 
በጸሎተ ኀሙስ ጠዋት ቅዳሴ ይቀደሳል፡፡ (ይህም በዓመቱ ውስጥ በመስቀሉ መቅደስ ላይ የሚደረግ ቅዳሴ ነው)፡፡ ከሰዓት በኋላ ሌላ ቅዳሴ ተቀድሶ በደብረ ዘይት ተራራ ላይ ቆስጠንጢኖስ ባሠራው በኤሊዎና ቤተ ክርስቲያን ሁሉም አብያተ ክርስቲያናት መብራት ያበራሉ፡፡ ከእኩለ ሌሊት በኋላ ደግሞ ወደ ጌቴ ሴማኒ ይጓዛሉ፡፡ በዚያም እስከ ንጋት ቆይተው የዓርብ ማለዳውን ወንጌል ለማንበብ ወደ ጎልጎታ ይመለሳሉ፡፡ 
ዓርብ ማለዳ ሁሉም መስቀሉን (በኢየሩሳሌም የነበረውን የጌታን መስቀል ነው) ቤተ ክርስቲያን አልባሳት ያስጌጡታል፡፡ ከስድስት እስከ ዘጠኝ ሰዓት ጌታችን በጎልጎታ በተሰቀለበት ላይ ሁሉም ተሰብስቦ ጸሎት ያደርሳል፣ ያለቅሳል፣ ያዝናል፡፡ በሠርክ ሁሉም አብያተ ክርስቲያናት ወደ ስቅለቱ ቦታ በመጓዝ በዚያ ስለ ስቅለቱ እና መቃብሩ የሚገልጠው ወንጌል ይነበባል፡፡ ቅዳሜ ዕለት በየቤተ ክርስቲያኑ መብራት ይበራል፡፡» 
ሰሙነ ሕማማትን ልዩ በሆነ ሁኔታ የማክበሩ ሥርዓት ከኢየሩሳሌም በተሳላሚዎች አማካይነት ወደ ልዩ ልዩ ሀገሮች መግባቱ ይታመናል፡፡ የኢትዮጵያ ቤተ ክርስቲያን አበው ከኢትዮጵያዊው ጃንደረባ ዘመን አንሥቶ ወደ ኢየሩሳሌም የመጓዝ ሥርዓት ነበራቸውና ይህንን ሥርዓት ቀድመው ሳይወስዱት አይቀሩም፡፡ ቅዱስ ያሬድ ለዚህ ሰሙን የሚሆን ሥርዓት መሥራቱን ስናይም ይበልጥ ያጠናክርልናል፡፡
ለመጀመርያ ጊዜ አሁን በምናየው መልኩ የሰሙነ ሕማማት ምንባባትን ያዘጋጁት የገዳመ መቃርስ መነኮሳት መሆናቸውን ግብረ ሕማማት ይገልጥልናል፡፡ በእነዚህ የገዳመ መቃርስ አባቶች በመታገዝ የእስክንድርያው ፓትርያርክ አቡነ ገብርኤል 2ኛ (1131-1145) (የኛ ግብረ ሕማማት "ጸሐፊ የነበረው የታሪክ ልጅ አባታችን አባ ቅብርያል" ይለዋል፡፡ ኢብን ቱርያክ የሚለውን ተርጉሞ ሳይሆን አይቀርም፡፡) በእርሱ አስተባባሪነት ሊቃውንቱ ለየቀኑ እና ለየሰዓቱ የሚሆኑትን ምንባባት ከብሉይ እና ከሐዲስ እያውጣጡ አዘጋጇቸው፡፡
ከተወሰኑ ዓመታት በኋላ ደግሞ የብሕንሳው ጳጳስ አቡነ ቡትሮስ ምንባባቱን ለየሰዓታቱ በተመጣጣኝ ሁኔታ በማካፈል ሁሉም ቀናት ተመጣኝ የሆኑ ሁሉም ዓይነት ምንባባት እንዲኖሯቸው አድርገዋል፡፡ ግብረ ሕማማታችንም «ከኦሪት እና ከነቢያት፣ ከነዌ ልጅ ከኢያሱ፣ ከንጉሥ ሰሎሞን መጽሐፍ ወስዶ ሁላቸው ትክክል እስከሆኑ ድረስ በየሰዓቱ ሁሉ የሚገባውን አደረገ፡፡ አባቶች ከተናገሩት ሁለት ሁለት ተግሣፅ እና ምክር አንዱ በነግህ አንዱም በማታ እንዲነበብ አደረገ» ይላል፡፡
ግብረ ሕማማት ወደ ኢትዮጵያ ገብቶ የተተረጎመበትን ራሱ ግብረ ሕማማት ይነግረናል፡፡ በመጽሐፉ መጨረሻ በሰላማ መተርጉም ጊዜ (1340 - 1380) ገብቶ መተርጎሙን ያሳያል፡፡ በግብረ ሕማማቱ ያለው ምንባብ አንዳንድ ጊዜ ከግብፁ ግብረ ሕማማት ይበልጣል፡፡ በግብፁ ግብረ ሕማማት የሌሉት ተአምረ ማርያም እና ተአምረ ኢየሱስም ተካተተዋል፡፡ ይህም የኢትዮጵያ ሊቃውንት እጅ በትርጉሙ እና በዝግጅቱ ሥራ ላይ መኖሩን ያመለክተናል፡፡
በግብረ ሕማማት ውስጥ የሚገኙ ባዕድ ቃላት 
በግብረ ሕማማት ውስጥ ወደ ግእዝም ሆነ በኋላ ወደ አማርኛ ሳይተረጎሙ የተቀመጡ የዕብራይስጥ፣ የቅብጥ እና የግሪክ ቃላት ይገኛሉ፡፡ የእነዚህ ቃላት ትርጉም የሚከተለው ነው፡፡
ኪርያላይሶን  
ቃሉ የግሪክ ሲሆን አጠራሩ «ኪርዬ ኤሌይሶን» ነው፡፡ «ኪርያ» ማለት «እግዝእትነ» ማለት ሲሆን «ኪርዬ» ማለት ደግሞ «እግዚኦ» ማለት ነው፡፡ ሲጠራም «ኪርዬ ኤሌይሶን» መባል አለበት፡፡ ትርጉሙም «አቤቱ ማረን» ማለት ነው፡፡ «ኪርያላይሶን» የምንለው በተለምዶ ነው፡፡ ይኼውም ኪርዬ ከሚለው «ዬ» ኤላይሶን ከሚለው ደግሞ «ኤ» በመሳሳባቸው በአማርኛ «ያ»ን ፈጥረው ነው፡፡
ናይናን 
የቅብጥ ቃል ሲሆን ትርጉሙ «መሐረነ፣ ማረን» ማለት ነው፡፡
እብኖዲ  
የቅብጥ ቃል ሲሆን ትርጉሙ «አምላክ» ማለት ነው፡፡ «እብኖዲ ናይናን» ሲልም «አምላክ ሆይ ማረን» ማለቱ ነው
ታኦስ 
የግሪክ ቃል ሲሆን ትርጉሙ «ጌታ፣ አምላክ» ማለት ነው፡፡ «ታኦስ ናይናን» ማለትም «ጌታ ሆይ ማረን» ማለት ነው፡፡
ማስያስ 
የዕብራይስጥ ቃል ሲሆነ ትርጉሙ «መሲሕ» ማለት ነው፡፡ «ማስያስ ናይናን» ሲልም «መሲሕ ሆይ ማረን» ማለት ነው
ትስቡጣ 
የዚህን ቃል ምንጭ እና ትርጉም እስካሁን ላገኘው አልቻልኩም፡፡ በቅብጡ ግብረ ሕማማትም የለም፡፡ ምናልባት ቃሉ ወደ እኛ ሲመጣ ውላጤ ገጥሞት ይሆናል፡፡
አምነስቲቲ ሙኪርያቱ አንቲ ፋሲልያሱ
Em-nees the-tee mo-ki-riey enti vasilia so
የቅብጥ ቃል ሲሆን ትርጉሙም «ተዘከረነ እግዚኦ በውስተ መንግሥትከ- አቤቱ በመንግሥትህ አስበኝ» ማለት ነው፡፡
አምንስቲቲ መዓግያ አንቲ ፋሲልያሱ
Em-nees the-tee  mo-a-geh-e enti vasilia so
የቅብጥ ቃል ሲሆን «ተዘከረነ ኦ ቅዱስ በውስተ መንግሥትከ - ቅዱስ ሆይ በመንግሥትህ አስበን» ማለት ነው
አምንስቲቲ ሙዳሱጣ አንቲ ፋሲልያሱ
Em-nees the-tee mo-zess-pota enti vasilia so
የቅብጥ ቃል ሲሆን ትርጉሙም «ተዘከረነ እግዚአ ኩሉ በውስተ መንግሥትከ- የሁሉ የበላይ የሆንክ ወይ በመንግሥትህ አስበን» ማለት ነው፡፡
ሥርዓተ ሕማማት
በሐዋርያት ቀኖና እንዲህ ይላል «ይልቁንም በእነዚህ በስድስቱ ቀኖች መጾም የሚችል ቢኖር ሁለት ሁለት ቀን ይጹም፡፡ የማይችል ግን አንድ አንድ ቀን ይጹም፡፡ ሌሎችን ቀኖች እስከ ዘጠኝ ሰዓት ይጹሙ፤ እችላለሁ የሚል ግን ፀሐይ እስኪገባ ይጹም፡፡ በቤተ ክርስቲያን ውስጥ ተሰብስባችሁ መጻሕፍተ ኦሪትን እና መጻሕፍተ ነቢያትን፣ የዳዊትንም መዝሙር እያነበባችሁ በምስጋና በጸሎት ዶሮ እስከሚጮኽ ድረስ የሌሊቱን ሰዓት ጠብቁ፡፡
አንድ ምእመን የታመመ ቢሆን ወይም ክርስቲያን በሌለበት አገር ሆኖ ሳያውቅ የሕማማት ሰሞን ቢያልፍበት ወይንም በደዌ ውስጥ ሆኖ ቢቀርበት ከበዓለ ሃምሳ በኋላ ሰውነቱን በማድከምም ደስታን ያድርግ፡፡ ባለመፍራት እንዳይጠፋ ውስጣዊ ሰውነቱን ይመርምር፡፡
ጾምን ከመፍታታቸው በፊት ገላቸውን ይታጠቡ፤ ሁሉም መብራት የሚያበሩ ይሁኑ፡፡
የቻለ ዓርብ እና ቅዳሜ ሁለት ቀን ይጹም፤ ሁለት ቀን መጾም የማይችል በሽተኛ ቢሆን ግን ቀዳም ሥዑርን ይጹም፡፡ የኀዘን ቀን ስለሆነች፡፡ እንጀራ እና ጨውም አይቅመስ፡፡»
  </TEXT>
</DOC>
<DOC>
 <DOCNO>82</DOCNO>
   <TEXT>
﻿ሰሙነ ሕማማት (ከሰኞ እስከ ረቡዕ)	
በመ/ር ኃይለ ማርያም ላቀው
ሚያዝያ ፫ ቀን ፳፻፱ ዓ.ም
ሰሙነ ሕማማት እግዚአብሔር ለሰው ልጆች ያለው ፍቅር ስለ ተገለጠበት፣ የመሥዋዕትነት ሥራ ስለ የተሠራበት፣ የሰው ልጆች ድኅነት ስለ ተፈጸመበት፣ መድኃኔ ዓለም በመስቀል ተሰቅሎ ለእኛ ቤዛ መኾኑ በስፋት ስለሚነገርበት ‹ቅዱስ ሳምንት› ይባላል፡፡ በተጨማሪም ‹የመጨረሻ ሳምንት› ተብሎ ይጠራል፡፡ ይኸውም ጌታችን አምላችንና መድኃኒታችን ኢየሱስ ክርስቶስ በዚህ ዓለም በመዋዕለ ሥጋዌው ለፈጸማቸው የቤዛነትና የአርአያነት ተግባራት ፍጻሜ በመኾኑ ነው፡፡
በዚህ ልዩ ሳምንት ካህናትና ምእመናን በነግህ፣ በሠልስት፣ በቀትር፣ በተሰዓትና በሠርክ ወደ ቅድስት ቤተ ክርስቲያን በመጓዝ ስለ ጌታችን ኢየስስ ክርስቶስ ሕማማተ መስቀል የሚያዘክረውን ምዕራፍ ከቅዱሳት መጻሕፍት በማንበብና በመጸለይ ሕማሙንና ሞቱን ይዘክራሉ፤ ቅዱስ ያሬድ በመጨረሻው ሳምንት በየዕለቱ በጌታችን ኢየሱስ ክርስቶስ ላይ የተፈጸመውን ነገረ መስቀል በተመለከተ ያዘጋጀውን መዝሙር ይዘምራሉ፤ አብዝተው ስግደትን ይሰግዳሉ፡፡
ሰሙነ ሕማማትን ከሌሎች የዐቢይ ጾም ሳምንታት ልዩ የሚያደርገው ሥርዓት አለ፡፡ በኦርቶዶክስ ተዋሕዶ አብያተ ክርስቲያናት ሥርዓትና ደንብ መሠረት በሰሙነ ሕማማት ከጸሎተ ሐሙስ በስተቀር ቅዳሴ አይቀደስም፤ ስብሐተ ነግህ አይደረስም፤ ጸሎተ ፍትሐት አይጸለይም፤ ጸሎተ አስተስርዮም አይደረግም፡፡ ጥምቀተ ክርስትናም አይፈጸምም፡፡ ከላይ የተዘረዘሩት የቤተ ክርስቲያን ሥርዓቶች አስቀድሞ በዕለተ ሆሣዕና ይከናወናሉ፡፡ በተጨማሪም ማንኛውም ክብረ በዓል በዚህ ሳምንት ቢውል ከትንሣኤ በኋላ ይከበራል፡፡ ይህም በኦርቶዶክስ ተዋሕዶ አብያተ ክርስቲያናት ዘንድ የጸና ኦርቶዶክሳዊ ሥርዓት ነው፡፡
ሕማምና ሞት የማይገባው ጌታችን ኢየሱስ ክርስቶስ የእኛን ሕማምና ሞት ለራሱ በማድረግ በዚህ ሳምንት ለእኛ ቤዛ መኾኑ ይነገራል፡፡ ‹‹ደዌያችንን ተቀበለ፤ ሕማማችንንም ተሸከመ፡፡ ከዓመፀኞችም ጋር ተቈጠረ፡፡ እርሱ ግን ግፍን አላደረገም፤ ተንኮልም በአፉ አልተገኘበትም፤›› ተብሎ እንደ ተጻፈ (ኢሳ. ፶፫፥፬-፲፪)፡፡ ምእመናን ክርስቶስ የተቀበለው የእኛን ሕማም መኾኑን በመዘከር፤ ከማንኛውም የሥጋ ሥራ በመታቀብ ዋዛ ፈዛዛ ባለመነጋገር ሰሙነ ሕማማትን ልናከብር ይገባል፡፡ ብድራትን የማያስቀረው አምላካችን እግዚአብሔር መተላለፋችንና በደላችንን በመደምሰስ የመንግሥቱ ወራሽ አድርጎናልና፡፡
ሰሙነ ሕማማት አስከ አራተኛው ምዕተ ዓመት ድረስ ከዐቢይ ጾም ተለይቶ ለብቻው ይከበር ነበር፡፡ በኋላ ግን በባሕረ ሐሳብ ቀመር መሠረት ጾሙም፣ ሕማማቱም፣ ትንሣኤውም ተከታለው እንዲከበሩ ተደረገ፡፡ ምዕራባውያን ከዐርባ ጾም ውስጥ የመጨረሻውን ሳምንት ሰሙነ ሕማማት ያደርጉታል፡፡ የምሥራቃውያን (ኦርየንታል) ኦርቶዶክስ ተዋሕዶ አብያተ ክርስቲያናት ግን ዐርባውን ጾም ጨርሰን ከኒቆዲሞስ በኋላ ያለውን ተከታዩን አንድ ሳምንት ሰሙነ ሕማማት አድርገን እናከብራለን፡፡ ከእነዚህ የሕማማት ሳምንት ውስጥ ጌታችን መድኃኒታችን ኢየሱስ ክርስቶስ በሦስቱ ዕለታት (በሰኞ፣ ማክሰኞ እና ረቡዕ) ያከናወናቸው የድኅነት ሥራዎች የሚከተሉት ናቸው፡፡
ሰኞ
ጌታችን መድኀኒታችን ኢየሱስ ክርስቶስ ሰው ኾኖ በዚህ ዓለም ሲመላለስ በሆሣዕና ማግሥት ከቢታንያ ወደ ኢየሩሳሌም ሲገባ ሁለት ነገሮችን አከናውኗል፤ አንደኛ ከቅጠል በስተቀር ፍሬ ያልተገኘባትን ዕፀ በለስ ረግሟል፡፡ ሁለተኛ ወደ ቤተ መቅደስ ገብቶ የሚሸጡትንና የሚለውጡትን አስወጥቷል (ማቴ. ፳፩፥፲፪-፲፯፤ ማር. ፲፩፥፲፯፤ ሉቃ. ፲፱፥፵፭-፵፮)፡፡ በቅዱስ ማቴዎስ አገላለጥ ‹‹በማግሥቱ ተራበ›› የሚል ቃል እንመለከታለን፡፡ ነቢዩ ኢሳይያስ ‹‹እግዚአብሔር ለዘለዓለም አይራብም፤ አይጠማም፤ አይደክምም፤›› ይላል (ኢሳ. ፵፮፥፳፭)፡፡ በቅዱስ ወንጌል በመጀመሪያ ቃል እንደ ነበር፤ ያ ቃል ቀዳማዊ እንደ ኾነ፤ ቃልም በእግዚአብሔር ዘንድ እንደ ነበር፤ ያም ቃል እግዚአብሔር እንደ ኾነ ተጽፏል (ዮሐ. ፩፥፩-፪)፡፡ ጌታችንም በመዋዕለ ትምህርቱ ሲያስተምር፡- ‹‹የእኔስ መብል የላከኝን የአባቴን ፈቃድ አደርግ ዘንድ፤ ሥራውንም እንፈጽም ዘንድ ነው፤›› ሲል ተናግሯል (ዮሐ. ፬፥፴፬)፡፡ ታዲያ ጌታችን ለምን ተራበ?
ሰማያውያን መላእክት እንዳይራቡ አድርጎ የፈጠረ፤ እስራኤልን ገበሬ በማያርስበት፣ ዘር በሌለበት፣ ዝናብ በማይጥልበት ምድረ በዳ የመገበ፤ ድኅረ ሥጋዌ በአምስት አንጀራና በሁለት ዓሣ ከአምስት ሺሕ የሚበልጡ ሰዎችን የመገበ ጌታ ‹‹ተራበ›› ተብሎ ሲነገር እጅግ ይደንቃል፡፡ በእርግጥ ኢየሱስ ክርስቶስ ፍጹም አምላክ ፍጹም ሰው በመኾኑ አልተራበም አንልም፡፡ የጌታችን ረኃብ የድህነት (የማጣት) አይደለም፡፡ የክርስቶስ ረኃቡ የበለስ ፍሬ ሳይኾን የሃይማኖትና የመልካም ሥነ ምግባርን ፍሬ የሻ መኾኑን ለማጠየቅ ‹‹ተራበ›› ተባለ፡፡ ‹‹በለስ ብሂል ቤተ እስራኤል እሙንቱ›› እንዲል፡፡ ጌታችን የፈለገውን ባለማግኘቱ ጉባኤ አይሁድን ረግሟል፡፡ በአይሁድ ጉባኤ የነገሠውን ኃጢአት፤ በበለስ አንጻር መርገሙን ታላቁ ሊቅ ቅዱስ ዮሐንስ አፈወርቅ ‹‹በአንጻረ በለስ ረገማት ለኃጢአት፤ በበለስ አንጻር ኃጢአትን ረገማት›› ብሏል፡፡
እስራኤልም በአንድ ወገን የተጠበቀባቸውን ፍሬ ባለማፍራታቸው ተረግመዋል፡፡ ሊቁ ቅዱስ ዮሐንስ አፈወርቅ እስራኤል ከፍቅር ይልቅ እርግማን እንዳገኛቸው፤ አሕዛብ ደግሞ የቃሉን ትምህርት ሰምተው የእጁን ተአምራት አይተው ያመኑበትን የእግዚአብሔር የጸጋ ልጁ ለመኾን መብቃታቸውን ሲመሰክር እንዲህ ይላል፤ ‹‹አሕዛብ አስተጋብኡ ጽጌሬዳ በኂሩቱ ወሶኩሰ ተርፈ ኀበ አይሁድ ዘውእቱ ሕፀተ ሃይማኖት፤ አሕዛብ በእግዚአብሔር ቸርነት አበባ ሰበሰቡ፤ በአይሁድ ዘንድ ግን እሾኹ ተረፈ፡፡ ይኸውም የሃይማኖት ጉድለት ነው፤›› ብሎ ተርጕሞታል፡፡ እሾኽ የእርግማን፤ አበባ የእግዚአብሔር ጸጋ ልጅነት ምሳሌ ነው፡፡
የእግዚአብሔር ቤተሰቦች! ዛሬ ጌታችን ወደ መቅደስ ሕይወታችን ቢመጣ ምን ያገኝ ይኾን? ፍሬ ወይስ ቅጠል? የእግዚአብሔር ቃል ‹‹ለንስሐ የሚገባ ፍሬ አድርጉ፤›› ይለናልና እግዚአብሔር ከእኛ የሚፈልገውን የመንፈስ ቅዱስ ፍሬ እናፍራ (ማቴ. ፫፥፰፤ ገላ. ፭፥፳፪)፡፡ ጌታችን በዳግም ልደት ሲመጣ ከሰው ልጅ ሃይማኖት መገኘቱ አጠራጣሪ እንደ ኾነ ተናግሯል፡፡ ‹‹የሰው ልጅ ወደዚህ ዓለም ሲመጣ ሃይማኖት ያገኝ ይኾንን?›› ሕይወታችንን በአምላካዊ ሥልጣኑ የቃኘ አምላክ ለፍርድ በመጣ ጊዜ የእምነት ፍሬ አፍርተን እንዲያገኘንና ዘላለማዊ መንግሥቱን እንዲያወርሰን የጽድቅ ሥራ ለመሥራት እንትጋ፡፡
ማክሰኞ
በማቴዎስ ወንጌል ፳፩፥፳፰፤ ፳፭፥፵፮፤ ማርቆስ ወንጌል ፲፪፥፲፪፤ ፲፫፥፴፯፤ በሉቃስ ወንጌል ፳፥፱፤ ፳፩፥፴፰ የሚገኙ የመጽሐፍ ቅዱስ ክፍሎች ማክሰኞ ዕለት የሚነገሩ ትምህርቶችን ይዘዋል፡፡ በዚህ ዕለት ጌታችን በቤተ መቅደስ ረጅም ትምህርት ስላስተማረ ዕለቱ ‹የትምህርት ቀን› ይባላል፡፡ ክርስቲያን የኾነ ዅሉ ከሥጋዊ ነገር ርቆ በዚህ ሰሞን የሃይማኖት ትምህርት ሲማር፣ ሲጠይቅ መሰንበቱ መጽሐፋዊ ሥርዓት ነው፡፡
በዚህ ዕለት ጌታችን መድኃኒታችን ኢየሱስ ክርስቶስ ስለ ሥልጣኑ ተጠይቋል፡፡ ጠያቂዎቹ የካህናት አለቆችና የሕዝብ አለቆች ሲኾኑ፣ ጥያቄውም፡- ‹‹በማን ሥልጣን እነዚህን ታደርጋለህ? ይህንስ ሥልጣን የሰጠህ ማነው?›› የሚል ነበር፡፡ ይህ ጥያቄ ጌታችን ሰኞ ዕለት ሁለት ነገሮችን ማከናወኑን ተከትሎ የተነሣ ጥያቄ ነው፡፡ ይኸውም ጌታችን ሲያደርጋቸው የነበሩ ተአምራትና ድንቅ ድንቅ ሥራዎች የካህናት አለቆችን ስላስቀኗቸው ጌታችንን ከሮማ መንግሥት ባለ ሥልጣናት ጋር ለማጋጨት የቀየሱት ስልት ነው፡፡ ጌታችን በቤተ መቅደስ የነበሩትን ነጋዴዎችን አባሯል፤ መደባቸውን ገለባብጧል፡፡ ነጋዴን ማባረርና መደብን ማስለቀቅ መንግሥታዊ ሥራ ነው፡፡ ጌታችን ‹‹በራሴ ሥልጣን›› ቢላቸው ፀረ መንግሥት አቋም አለው በማለት ከሮማ መንግሥት ዘንድ ለማሳጣት ነበር ዕቅዳቸው፡፡
ጌታችን ግን የፈሪሳውያንን ጠማማ አሳብ ስለሚያውቅ ‹‹የዮሐንስ ጥምቀት ከየት ነው? ከሰማይ ነው ወይስ ከምድር?›› ሲል ጠይቋቸዋል፡፡ ጌታችን ፈሪሳውያን ላቀረቡለት ጥያቄ ቀጥተኛ ምላሽ አልሰጠም፡፡ ምክንያቱም ጥያቄው ለከሳሾቹ ዓላማ መሳካት አመቺ ኹኔታን ስለሚፈጥር ጥያቄውን በጥያቄ መልሶላቸዋል፡፡ እነርሱም ‹‹ከሰማይ ነው›› ቢሉት ‹‹ለምን አላመናችሁበትም?›› እንዳይላቸው፤ ‹‹ከሰው ነው›› ቢሉት ደግሞ ሕዝቡ ዮሐንስን እንደ አባት ይፈሩት፣ እንደ መምህር ያከብሩት ነበርና ሕዝቡ እንዳይጣሏቸው ስለፈሩ ‹‹ከወዴት እንደ ኾነ አናውቅም›› ብለው መለሱለት፡፡ እርሱም ‹‹እኔም በማን ሥልጣን እነዚህን እንደማደርግ አልነግራችሁም›› አላቸው፡፡ ይህን ጥያቄ መጠየቃቸውም እርሱ የሚያደርጋቸውን ተግባራት ዅሉ በራሱ ሥልጣን እንዲያደርግ አጥተውት አልነበረም፤ ልቡናቸው በክፋትና በጥርጥር ስለተሞላ ነበር እንጂ፡፡
ዛሬም ቢኾን መልካም ሥራን በሠራን ጊዜ ከልዩ ልዩ ወገኖች የሚመጡ ፈተናዎች ለመልካም ሥራችን እንቅፋት ሊኾኑ እንደሚችሉ መገንዘብ አለብን፡፡ ብዙ ወገኖች ‹‹ለቅን አሳባችን ለምን ሰዎች ክፉ ነገር ይመልሱልናል?›› በማለት ሲጠይቁ ይሰማል፡፡ ለቅን አሳባችን ከዓለም ዘንድ ተቃራኒ ነገር እንደሚጠብቀን ለመረዳት ‹‹ዓለም የሚወደው የገዛ ወገኑን ነው›› የሚለውን የጌታችንን ትምህርት ልብ ይሏል፡፡ በዘመናችን አሳልፈው ሊሰጡን የሚፈልጉ ሰዎች ፈታኝ ጥያቄ እንደሚያቀርቡልንም ከወዲሁ ልንገነዘብ ይገባል፡፡
 ረቡዕ
በቅዱስ ማቴዎስና በቅዱስ ማርቆስ አመዘጋገብ መሠረት በዕለተ ረቡዕ የሚከተሉት ሦስት ነገሮች ተፈጽመዋል፤
አንደኛ የካህናት አለቆች፣ የሕዝብ ሽማግሌዎችና ጸሐፍት ፈሪሳውያን በጌታችን ላይ  ተማክረዋል፤
ሁለተኛ ጌታችን በስምዖን ዘለምጽ ቤት ሳለ አንዲት የተጸጸተች ሴት ሽቱ ቀብታዋለች፡፡
ሦስተኛ ከዳተኛው ይሁዳ ጌታችንን አሳልፎ ለመስጠት ከጸሐፍት ፈሪሳውያንና ከካህናት አለቆች ዘንድ ሠላሳ ብር ለመቀበል ተስማምቷል፡፡
የካህናት አለቆችና የሕዝብ ሹማምት በጌታችን ላይ ይሙት በቃ ለመወሰን የሰበሰቡት ሸንጐ ‹ሲኒሃ ድርየም› ይባላል፡፡ በዚህ ሸንጐ ላይ በአብዛኛው የተሰየሙት ሰዱቃውያን ሲኾኑ ሌሎቹ ደግሞ ጸሐፍት ፈሪሳውያን ነበሩ፡፡ ሸንጐው በአጠቃላይ ሰባ ሁለት አባላት የነበሩት ሲኾን የሚመራውም በሊቀ ካህናቱ በቀያፋ ነበር፡፡ በዕለቱ ጌታችን ኢየሱስ ክርስቶስን እንዴት ይዘው እንደሚገድሉት አይሁድ በዚህ ሸንጎ መክረዋል፡፡ ከዳተኛው ይሁዳም ጸሐፍት ፈሪሳውያንና የካህናት አለቆች በጌታን ላይ የነበራቸውን ጥላቻ ያውቅ ስለነበር ‹‹ምን ልትሰጡኝ ትወዳላችሁ? እኔም አሳልፌ እሰጣችኋለሁ፤›› በማለት ጌታችን አሳልፎ ሊሰጣቸው እንደሚችል ተስማቷል፡፡
ጌታችን ያስተምር በነበረበት ወቅት የአስቆሮቱ ይሁዳ ከምእመናን ለሚገባው ገንዘብ ሰብሳቢ (ዐቃቤ ንዋይ) ነበር፡፡ ከሚሰበሰበው ሙዳየ ምጽዋት ለግል ጥቅሙ እየቀረጠ የማስቀረት የእጅ አመል ነበረበት፡፡ ይሁዳ ፍቅረ ንዋይ እንደሚያጠቃው ድብቅ አመሉ ጎልቶ የወጣው ጌታችን በለምጻሙ በስምዖን ቤት ሳለ አንዲት ሴት ዋጋው ውድ የኾነ ሽቱ በቀባችው ጊዜ ነው፡፡ በዚያች ዕለት ይሁዳ የተቃውሞ ድምፅ ካሰሙት አንዱ ነበር፡፡
‹‹ይህ ሽቱ ተሽጦ ለድሆች ቢሰጥ መልካም ነበር፤›› በማለት ያቀረበው አሳብ ‹‹አዛኝ መሳይ ቅቤ አንጓች›› እንደሚባለው ነበር፡፡ ሽቱ ሲሸጥ የሚያገኘው ጥቅም አለ፤ ሽቶው በጌታችን እግር ሥር ከፈሰሰ ለእርሱ የሚተርፈው የለም፡፡ ይሁዳ ተቆርቋሪ መስሎ ያቀረበው አሳብ ተቀባይነት በማጣቱም ማኩረፊያ ያገኘ መስሎት በቀጥታ ከካህናት አለቆች ዘንድ ሔዶ ጌታንን በሠላሳ ብር ለመሸጥ ተዋዋለ፡፡ ይህ ታሪክም በሦስቱ ወንጌላት ውስጥ በሚከተሉት ምዕራፎች ተመዝግቦ እናገኛዋለን፤ ማቴ. ፳፮፥፫-፲፮፤ ማር. ፲፬፥፩-፲፩፤ ሉቃ. ፳፪፥፩፮፡፡
የአስቆሮቱ ይሁዳ እንደ ሌሎች ሐዋርያት ከጌታችን ተምሯል፡፡ በረከተ ኅብስቱን ተመግቧል፡፡ ልዩ ልዩ ተአምራት በጌታችን እጅ ሲደረጉ ዅሉ ተመልክቷል፡፡ ጌታችንም ከሌሎች ሐዋርያት ሳይለየው እግሩን አጥቦታል፡፡ ከዳተኛው ይሁዳ ግን ለሐዋርያነት የጠራውን፣ ተንበርክኮ እግሩን ያጠበውን ጌታ ለሞት አሳልፎ ሰጥቷል፡፡ ‹‹የሰው ልጅስ ስለ እርሱ እንደ ተጻፈ ይሔዳል፤ ነገር ግን የሰው ልጅ አልፎ ለሚሰጥበት ለዚያ ሰው ወዮለት!›› ተብሎ እንደ ተጻፈ (ማቴ. ፳፮፥፳፬)፡፡ ሌሎች ሐዋርያት ከጌታችን ዘንድ ፍቅሩን ገንዘብ ሲያደርጉ ይሁዳ ግን እርግማንን ነው ያተረፈው፡፡ ‹‹ገንዘብ የኃጢአት ሥር ነው፤›› ተብሎ አንደ ተነገረ የኃጢአት ሥር የተባለው ገንዘብ የክርስቲያኖችን ሕይወት ያዳክማልና ምእመናን እንደ ይሁዳ በገንዘብ ፍቅር እንዳንወድቅ መጠንቀቅ ያስፈልጋል፡፡ ሰው ‹‹ይህን ዓለም ቢያተርፍ ነፍሱን ከጐዳ ምን ይጠቅመዋል?›› ተብሎ የተነገረውን ቃል ልብ ማለት ጠቃሚ ነው፡፡
ክርስቲያን ነን በማለት የክርስትናውን ስም በመያዝ እምነታቸውን፣ የቆሙበትን ዓላማ በመገንዘብ የሚለውጡ ሰዎች ዛሬም እንደ ይሁዳ ጌታችንን እየሸጡት እንደ ኾነ ሊገነዘቡት ይገባል፡፡ ለድሆች መመጽወት ክርስቲያናዊ ግዴታ ነው፡፡ ዳሩ ግን በድሆች ስም የሰውን ገንዘብ ለግል ጥቅም ማዋል እጅግ የከፋ ኃጢአት ነው፡፡ እንደዚህ ዓይነት ሰዎች ለገንዘብ ብለው ድሆችን ለረኃብ ለችግር ባልንጀራቸውን ለመከራ እና ለሞት አሳልፈው ሲሰጡ ምንም አይጸጽታቸውም፡፡ እውነተኛ ክርስቲያኖች ግን ሕይወታችንን ለገንዘብ ፍቅር ሳይኾን ለእምነታችንና ለባልንጀራችን አሳልፈን መስጠት ይኖርብናል፡፡ በፍቅረ ንዋይ ተጠምደን ሰዎችን አሳልፎ በመስጠት ለአይሁዳዊ ሸንጐ ምቹ ኾነን መገኘት እንደሌለብን መገንዘብ አለብን፡፡

  </TEXT>
</DOC>
<DOC>
 <DOCNO>83</DOCNO>
   <TEXT>
﻿
ሰሙነ ሕማማት - ከሰኞ እስከ ቅዳሜ
(ስምዐ ጽድቅ ጋዜጣ - መጋቢት/፳፻፪ ዓ.ም):- ሰሙነ ሕማማት የጾመ ሁዳዴ የመጨረሻው ሳምንት ፤ የጌታችን የመድኃኒታችን የኢየሱስ ክርስቶስ ሕማም የሚታሰብበት ፤ካህናትና ምእመናን በአጸደ ቤተክርስቲያን ተሰብስበው የሕማሙን ነገር የሚያወሳውን ዜማ የሚያዜሙበት፤ግብረ ሕማም በመባል የሚታወቀውን መጽፍ የሚያነቡበትና የሚሰሙበት፤ በነግህ፣ በሠልስት፣ በስድስት፣ በተሰዓት /ዘጠኝ /ሰዓት ፣ በሰርክ /በዐስራ አንድ/ ሰዓት እየመላለሱ የሚሰግዱበትና የሚጸለዩበት ልዩ ሳምንት ነው - ከሆሳዕና ማግስት እስከ ትንሳኤ።
በዚህ ሳምንት በተለይ ካህናት ጥቁር ልብስ ይለብሳሉ:: ምክንያቱም ጌታችን የደረሰበትን መከራና ስቃይ እንዲሁም የሰው ልጅ ፭ ሺ ፭መቶ ዘመን በጨለማ ግዞት ይኖር እንደነበር ለማዘከርም ጭምር ነው። የጌታችን የመድኃኒታችን የኢየሱስ ክርስቶስን መከራና ሕማም በጽኑ እንድናስበው ያስተማሩን ሐዋርያት ናቸው ። ለእነርሱም የነገራቸው ደግሞ ራሱ ጌታችን መድኃኒታችን ኢየሱስ ክርስቶስ ነው። ሰሙነ ሕማማት የጌታችንን ሕማማት ከማሰብ ጋር በርካታ ድርጊቶች መፈጸማቸውን የምናስታውስበት ሳምንት ነው::
ሰኞ ---- መርገመ በለስ የተፈጸመበት ሰኞ ፦ በዚህ ዕለት ጌታችን ከቢታኒያ ሲወጣ ተራበ ቅጠል ያለባትን በለስ ተመልክቶ ወደ በለሲቱ ቢቀርብ ከቅጠል በቀር ምንም ነገር ባለማግኘቱ “ከአሁን ጀምሮ ለዘላለም ምንም ካንቺ ፍሬ አይበላ ” ማር ፲፩፥፲፬ በማለት ስለረገማት መርገመ በለስ የተፈጸመበት ሰኞ ይባላል። ይህ ቀን አንጽሖተ ቤተመቅደስ የፈጸመበት ሰኞም ይባላል ።ጌታ ወደ ቤተመቅደስ ሄዶ በቤተመቅደሱ የሚሸጡትን እና የሚለውጡትን “ቤቴ የጸሎት ቤት ትባላለች” ማቴ ፳፩፥፲፫ በማለት ከቤተመቅደስ ገርፎ አስወጥቷቸዋልና።
ማክሰኞ ---- የጥያቄ ቀን ፦ ሰኞ ዕለት በቤተመቅደስ ሲሸጡ እና ሲለውጡ የነበሩትን ሁሉ እየገረፈ በማባረሩ ምክንያት ለሰው ልጅ ሹመትንና ስልጣንን የሰጠ ጌታ “በምን ስልጣን ይህንን ታደርጋለህ ?”ማቴ ፳፩፥ ፳፫ ተብሎ በፈሪሳውያን ተጠይቋልና የጥያቄ ቀን ይባላል። በዚህ ዕለት በቤተመቅደስ ረጅም ትምህርት ስላስተማረም የትምህርት ቀን ይባላል። ሉቃ ፳፩ ፥፳፰ ፣ ማር ፲፪፥፪ ።
ረቡዕ ---- ምክረ አይሁድ ፦ ረቡዕ እለት የአይሁድ ሊቃነ ካህናትና ጸሐፍት ጌታን እንዴት መያዝ እንዳለባቸው የመከሩበትና ውሳኔ ያሳለፉበት ቀን በመሆኑ ምክረ አይሁድ ይባላል ።ወቅቱ የፋሲካን በዓል የሚያከብሩበት ቀን በመሆኑ እና ብዙ ህዝብም ጌታን ይከተለው ስለነበር ሁከት እንዳይነሳ ስጋት ነበራቸው ።ነገር ግን ከአስራ ሁለቱ ሐዋርያት አንዱ የአስቆሮቱ ይሁዳ አሳልፎ እንደሚሰጣቸው ስለነገራቸው ሉቃ ፳፪፥፩-፮ ጭንቀታቸው ተወግዶ በጌታ መያዝ ተስማምተዋል። የመልካም መዓዛ ቀንም ይባላል።ጌታችን በዚህ ዕለት በለምጻሙ በሰምዖን ቤት ተቀምጦ ሳለ መላ ሕይወቷን ለዝሙት አስገዝታ ትኖር የነበረችው ማርያም እንተ እፍረት/ባለሽቶዋ ማርያም/ ዋጋው እጅግ ውድ የሆነ የአልባጥሮስ ሽቱ አምጥታ በራሱ ላይ በማርከፍከፍ ስለቀባቸው ማቴ ፳፮፥፮-፯ የመዓዛ ቀን ይባላል። ይህች ሴት ኃጢአቷን ይቅር እንዲላት እየለመነች በእግሩ ስር ተደፍታ በእንባዋ እግሩን አርሳለችና ማር ፲፬፥፱ የእንባ ቀን ይባላል።
ሐሙስ ---- ጸሎተ ሐሙስ ፦ ጌታችን ለአይሁድ ተላልፎ ከመሰጠቱ በፊት በጌቴሴማኒ የአትክልት ስፍራ ሲጸልይ በማደሩ ማቴ ፳፮፥፴፮ ጸሎተ ሐሙስ ይባላል።ጌታችን የደቀመዛሙርቱን እግር በፍጹም ትህትና ዝቅ ብሎ ያጠበበት ዕለት በመሆኑም ዮሐ ፲፫፥፫-፲፩ ሕጽበተ ሐሙስ ይባላል። ከሰባቱ ምስጢራት አንዱ የቅዱስ ቁርባን ምስጢር ማቴ፳፮፥፳፮-፳፱ በዚህ ዕለት ተፈጽሟልና የምስጢር ቀን ይባላል። መሥዋዕተ ኦሪት /በእንስሳት ደም የሚቀርብ መሥዋዕት/ቀርቶ ለአለም ድህነት ራሱን ያቀረበበት ቀን በመሆኑ ሉቃ ፳፪፥፳ የሐዲስ ኪዳን ሐሙስ ይባላል። ለኃጢአትና ለዲያቢሎስ ባሪያ ሆኖ መኖር ማብቃቱን እንዲሁም የሰው ልጅ ያጣውን ክብር መልሶ ማግኘቱ የተረጋገጠበት ቀን ስለሆነም ዮሐ ፲፭፥ ፲፭ የነጻነት ሐሙስ ይባላል። 
ዓርብ ---- የስቅለት ዓርብ፦ ጌታችን የመድኃኒታችን ኢየሱስ ክርስቶስ ለአዳምና ለልጆቹ ሁሉ ቤዛ ሆኖ በመልዕልተ መስቀል ላይ ተሰቅሎ የዋለበት ዕለት ነውና ማቴ ፳፯፥፴፭ የስቅለት ዓርብ ይባላል። ከጌታ ስቅለት በፊት በተለይም በሮማውያን ህግ የወንጀለኛ መቅጫ ምልክት የነበረውን መስቀል ጌታችን በደሙ ቀድሶ የምህረት፣ የሕይወት አርማ ፣ የዲያቢሎስ ድል መንሻ ስላደረገው ፤ በሞቱ መልካሙን ሕይወት ስላገኘን መልካሙ ዓርብ ይባላል።
ቅዳሜ ---- ቀዳም ስዑር ፦ ይህች እለት ከድሮ በተለየ መልኩ የጌታችንን መከራ በማሰብ በጾም ታስባ ስለምትውል የተሻረች ቅዳሜ ታባላለች ። ካህናቱ ለምእመናን ለምለም ቀጤማ የሚያድሉበት ዕለት በመሆኑም ለምለም ቅዳሜ ይባላል ።ምዕመናንም ይህንን ለምለም ቀጤማ እስከ ትንሣኤ ለሊት በራሳቸው ላይ ያስሩታል። ቅዱስ የሆነው እግዚአብሔር በጥንተ ተፈጥሮ ፍጥረታትን አከናውኖ ያረፈበት ቀን ሲሆን በዘመነ ሐዲስ ደግሞ የማዳን ስራውን ሁሉ ፈጽሞ በሥጋው በመቃብር ሲያርፍ በነፍሱ ወደ ሲኦል ወርዶ ሲኦልን በርብሮ ባዶዋን ሲያስቀራት በዚያ የነበሩትን ነፍሳት የዘላለም ዕረፍትን ያወረሰበት ዕለት ስለሆነ ቅዱስ ቅዳሜ ያባላል።
  </TEXT>
</DOC>
<DOC>
 <DOCNO>84</DOCNO>
   <TEXT>
﻿ሰሙነ ሕማማት
በመምህር ጌቱ መንክር
ሰሙነ ሕማማት የሚለው የጊዜ ስያሜ ሰሙን እና ሕማማት የሚሉ የሁለት ቃላት ጥምረት ሲሆን ሰሙን ስምንት፣ ሳምንት ፤ ሕማም ወይም በብዙ ሕማማት ማለት ደግሞ በቁሙ ሕመም ሕመሞች ፣ መከራ፣ እንግልት ማለት ነው። በጥቅሉ ሰሙነ ሕማማት ማለት የሕማም የመከራ ሳምንት ማለት ነው።  ሳምንቱ በዚህ ስያሜ የተጠራው ጌታ መዋዕለ ስብከቱን ሲፈጽም በለበሰው ሥጋ ብዙ ጸዋትወ መከራ የተቀበለበት ሳምንት በመሆኑ ነው። መከራ የተቀበለው በርግጥ ከኀሙስ ሌሊት ጀምሮ ቢሆንም በመጋቢት ፳፪ ቀን እሑድ“ሆሣዕና ለወልደ ዳዊት“፤ “ቡሩክ ዘይመጽእ በስመ እግዚአብሔር“ በሚል የዐዋቆችና የሕፃናት ምስጋና ታጅቦ ወደ ኢየሩሳሌም ከገባ በኋላ አይሁድ በየዕለቱ የሚከሰስበትን የሚፈረድበትን በሞት የሚቀጣበትንም ምክንያት ሲፈልጉ፣ ሲመክሩና ይሙት በቃ ሊያስፈርዱበት ሲስማሙ ሲያስማሙ በመሰንበታቸው ሳምንቱ ሁሉ ጌታ ቡሩክ አምላክ ኢየሱስ ክርስቶስ ሰውን ስለማዳን በገዛ ፈቃዱ የተቀበላቸው መከራዎቹ የሚታሰቡበት ልዩ የጸሎት፣ የስግደትና የሱባዔ ሳምንት በመሆኑ ሰሙነ ሕማማት ይባላል።
  ሰሙነ ሕማማት የሚባለው ከዐቢይ ጾም ጋር የተያያዘ የሱባዔ ጊዜ ከሆሣዕና ማግሥት እስከ ትንሣኤ ዋዜማ ያሉትን  ስድስት ቀናት የሚያጠቃልል ዕለታቱ የየራሳቸው የሆነ ታሪክ አላቸው።
ሰኞ፦ ማለትም ሰውን አስረግማ የተረገመችው ዕፀ በለስ ለመጨረሻ ጊዜ የተረገመችበት የርግማን ዕለት ነው። ማቴ ፳፩፥፲፰ ማር ፲፩፥፲፪
ማክሰኞ፥ በማን ሥልጣን ይሄን ታደርጋለህ ብለው የጠየቁበት ዕለት። ማቴ ፳፩፥፳፫ ላይ ወደመቅደስ ገብቶ ሲያስተምር የካህናት አለቆችና የሕዝቡ ሽማግሌዎች ወደእርሱ ቀረቡና በምን ሥልጣን እነዚህን ታደርጋለህ? ይህንስ ሥልጣን ማን ሰጠህ? ብለው ጠየቁት። ጌታችን የመለሰላቸውን መልስ በዚሁ ምዕራፍ ላይ መመልከት ይቻላል።
ረቡዕ፦ የጌታችን የመድኃኒታችን ምክረ ሞት የተፈጸመበት ዕለት ነው። “ከሁለት ቀን በኋላ ፋሲካና የቂጣ በዓል ነው። የካህናት አለቆችም ጻፎችም እንዴት አድርገው በተንኮል እንደሚይዙትና እንደሚገድሉት ይመክሩ ነበር የሕዝብ ሁከት እንዳይሆን በበዓል አይሆንም ነበርና።
 ኀሙስ፦ በዚህ ዕለት ጌታችን መድኃኒታችን ኢየሱስ ክርስቶስ የመዋዕለ ስብከቱን የመጨረሻ ትምህርት ያስተማረበት ቀን ነው። ጸሎተ ሐሙስ፣ ሕፅበተ እግር በመባል ይታወቃል። ደቀመዛሙርቱንም ያጽናናበት ጊዜ ስለነበረች የማጽናናት ዕለት ትባላለች ዮሐ ፲፬፥ ፬-፲፮። በዚህች ዕለት ምሽትም ከራት በኋላ በጌቴሴማኒ ሥርዓተ ጸሎት ፈጽሞ አብነቱን አስተምሮናል። ማቴ ፳፮፥፴፮።
ዓርብ፦ የተመረጠች የመዳን ዕለት ትባላለች። ኀሙስ በነጋው ዓርብ ከቀኑ ፮ ሰዓት ሲሆን ጎልጎታ በተባለው ቦታ ላይ ሰቀሉት ማቴ ፳፯፥፴፫። ጌታችንም በተሰቀለ ጊዜ ፀሐይና ጨረቃ ከዋክብት ከብርሃናቸው ተለይተው ጠፍተዋል። ሉቃ ፳፫፥፵፬ ጌታችንም ፱ ሰዓት ሲሆን በመስቀሉ ላይ እንዳለ ነፍሱን ከሥጋው ለይቷል። ሉቃ ፳፫፥፵፮ ነፍሱን ከሥጋው በለየ ጊዜ መለኮቱ ከሥጋና ከነፍስ አልተለየምና በአካል ነፍስ ወደ ሲኦል ሄዶ ነፃነትን ሰብኮ ነፍሳተ ጻድቃንን ወደገነት አስገብቷል። (፩ኛ ጴጥ ፫፥፲፰) ስለዚህ በሥጋ ሞቶ ሳለ በመለኮት ሕያው ነው ብለን እናምናለንል። ከሞተም በኋላ ከጭፍሮቹ አንዱ ቀኝ ጎኑን በጦር በወጋው ጊዜ ደሙ የሕይወት መጠጥ ውሃው የልጅነት ጥምቀት ለመሆን ትኩስ ደምና ጥሩ ውሃ እንደ ለ ፊደል ሆኖ ከጎኑ ወጥቷል። በመሆኑም ዓርብ የመድኃኒታችን የኢየሱስ ክርስቶስ የማዳን ተግባሩ የተፈጸመባት ዕለት ናት።
ቅዳሜ፦ ቅዳሜ ፶፭ኛዋ ቀን ወይም የሱባዔው የመጨረሻ ዕለት ናት። ይህኑ ዕለት ጌታ በመቃብር የዋለባት ዕለት ናት።
በቤተ ክርስቲያናችን ቀኖና መሠረት ሳምንቱ በሐዲስ ኪዳን ዘመን ውስጥ ሆነን ዘመነ ብሉይን የምናስብበት በመሆኑ በዚህ ሳምንት ውስጥ ሥርዓተ ፍትሐት፣ ሥርዓተ ቁርባን (ከኀሙስ በስተቀር)፣ ሥርዓተ ጥምቀት (ዘልደት) የሚባሉ የምሥጢር ሥርዓታት/ ምሥጢራት አይፈጸሙም። ምክንያቱም ይህ ወቅት የብሉይ ኪዳን ዘመን የሚታሰብባቸው እንደመሆኑ በብሉይ ኪዳን ነጻነት ስለተገፈፈ ልጅነት ስለተቀማ እነዚህ ሁሉ ሥርዓቶች አይፈጸሙም።
ወርኃዊና ዓመታዊ በዓላትም እንዲሁ አይከበሩም፤ በዓል የሚከበረው በመንፈሳዊ ደስታ ሱባዔ በተለይም ደግሞ የጌታ ጸዋትወ መከራ የሚታሰብበት ሳምንት የሚገለገለው በስግደትና በምሕላ ነውና። ስለዚህም በዓለ መድኃኔዓለምም በዓለ ማርያምም ቢሆን አልያም የመላእክት የጻድቃን የሰማዕታት በዓል ቢሆን ከሰሙነ ሕማማት ውጪ ይከበራሉ እንጂ ከእነዚህ በዓላት አከባበር  የተነሳ በሰሙነ ሕማማት የሚደረጉ ሥርዓቶች አይቀሩም አይታጎሉም።
በተጨማሪ ፶፭ የሰባዔ ዕለታት ያሉት ዐቢይ ጾም በጠቅላላው የ፭ ሺህ ፭ መቶ ዘመን ዓመተ ፍዳ ዓመተ ኩነኔ ምሳሌ ነው፤ ይህም የአዳምና የልጆቹ የሱባዔ ዘመን ነው። ሰሙነ ሕማማትም ለብቻ በራሱ ነፍሳት በሞት ፃዕረኝነት በግብርናተ ዲያብሎስ ተይዘው በኀዘን ላሳለፉት ዓመት ፍዳ ምሳሌ ሲሆን በአዳምና ልጆቹ በዚህ ሁሉ ዘመን የሠሩት በደል በ፴፬ ዓመተ ምሕረት ላይ በፈሰሰው በክርስቶስ ክቡር ደም ተደምስሷል፤ እኛም የእነርሱ ልጆች ነንና የሠራናቸውን የበደል ሥራ ሁሉ ይደመስስልን ዘንድ ጌታ ስለኛ ብሎ የተቀበለውን መከራና ሥቃይ እያሰብን ኃጢአታችንን ይቅር እንዲለን ፶፭ ቀን እንጾማለን፣ እንሰግዳለን፣ ስለነፍሳችን ድኅነት ወደ ፈጣሪ እንማለላለን።
  </TEXT>
</DOC>
<DOC>
 <DOCNO>85</DOCNO>
   <TEXT>
﻿
ሰሙነ ሕማማት
በጥንታውያን አብያተ ክርስቲያናት እጅግ ከሚወደዱ እና ከሚናፈቁ ወቅቶች አንዱ ሰሙነ ሕማማት ነው፡፡ በዕለተ ሆሳዕና ጀምሮ በዕለተ ትንሣኤ የሚጠናቀቀው እጅግ ላቅ ያለ መንፈሳዊ ሕይወት የሚታይበት ጊዜ ነው፡፡ በላቲን Hebdomas Sancta or Hebdomas Maior፣ በግሪክ ደግሞ Ἁγία καὶ Μεγάλη Ἑβδομάς, Hagia kai Megale Hebdomas  ታላቁ ሳምንት ተብሎ ይጠራል፡፡ በኛ ደግሞ ሰሙነ ሕማማት፡፡
የሕማማትን ወቅት ከመጀመርያው መቶ ክፍለ ዘመን ጀምሮ ክርስቲያኖች ያከብሩት እንደነበር የሚያሳዩ ጥንታውያን መዛግብት አሉ፡፡ በሕግ ደረጃ ክርስቲያኖች በሰሙነ ሕማማት ከማንኛውም ሥራ ነጻ ሆነው፣ ፍርድ ቤቶችም ተዘግተው እንዲከበሩ የወሰነው ደግሞ ታላቁ ቆስጠንጢኖስ ነው፡፡
 እስከ አራተኛው መቶ ክፍለ ዘመን አዳዲስ ክርስቲያኖች ለመጠመቅ ይመርጡት የነበረው ጊዜ የትንሣኤን ቀን ነበር፡፡ ለዚህም ሁለት ዓይነት ምክንያቶች ነበሯቸው፡፡ የመጀመርያው ሰሙነ ሕማማትን በልዩ ሁኔታ ጾመው በትንሣኤው ቀን መጠመቁ ልዩ የሆነ መንፈሳዊ ኃይል ስለሚሰጥ ሲሆን ሁለተኛው ደግሞ እንደ ሐዋርያው ቅዱስ ጳውሎስ ትምህርት መጠመቅ ከክርስቶስ ጋር ሞቶ ከክርስቶስ ጋር መነሳት ነውና ጥምቀቱን ከትንሣኤው ጋር አያይዘውት ነበር፡፡
የሕማማት ሰሞን የኦሪት ጊዜን የሚያስታውስ ሰሞን ነው፡፡ አዳዲስ ክርስቲያኖቸም ይህንን ሰሞን ያለፈ ሕይወታቸውን ለማስታወስ እና ለማልቀስ ብሎም ራሳቸውን ወደ ሐዲስ ዘመን ለመለወጥ ይጠቀሙበት ነበር፡፡
በመጀመርያው መቶ ክፍለ ዘመን ከዓርብ ጀምሮ ሰሙነ ሕማማትን ማክበር የተዘወተረ ነበር፡፡ በሁለተኛው መቶ ክፍለ ዘመን ግን ስድስቱንም ቀን ማክበር የክርስቲያኖች ሥርዓት እየሆነ መጣ፡፡ ለዚሀም መነሻ የሆነው የአባቶቻችን ቀኖና የተሰኘው ከሐዋርያት ዘመን ጀምሮ የተደነገጉ ቀኖናት መዝገብ  በቦታው መዳረስ ነው፡፡ በዚህ መዝገብ ዐንቀጽ 5 ቁጥር 19 ላይ «በሰሞነ ሕማማት ከሳምንቱ ሁለተኛ ቀን (ሰኞ) እስከ ቅዳሜ የሰንበት መዘጋጃ ቀን ድረስ ጹሙ፡፡ በእነዚህም ጊዜያት ከእንጀራ እና ከጨው፣ ከማባያም በቀር ሌላ ነገር አትብሉ፡፡ ለመጠጥም ውኃ ብቻ ይሁንላችሁ» ይላል፡፡
የኛም ግብረ ሕማማት ይህንኑ የሐዋርያት ቀኖና በመጥቀስ በክፍል አንድ ሠላሳ አንደኛ ትእዛዝ በሚለው ርእስ ሥር «በሕማማት ሰሞን ከእንጀራ፣ ከጨው እና ከውኃ በቀር ምንም ምንም አትብሉ» ይላል፡፡
በ260 ዓም ለባሲሊደስ በጻፈው ደብዳቤ እያንዳንዷን የሰሞነ ሕማማት ቀን እና ሰዓት ከክርስቶስ መከራ ጋር በማያያዝ ገልጾ ነበር፡፡ በ2ኛው ወይንም በ3ኛው መክዘ ተሰባስቦ መጠረዙ የሚነገርለት የሶርያው ዲድስቅልያም ሰሙነ ሕማማት እንዴት መጾም እንዳለበት ይደነግጋል፡፡ አቡሊዲስ ዘሮም በጻፈው የሐዋርያት ትውፊት (215 ዓም) ስለ ሰሙነ ሕማማት ሥርዓት ይደነግጋል፡፡ እያንዳንዷንም ሰዓት ከክርስቶስ መከራ ጋር ያገናኛታል፡፡
ሰሙነ ሕማማት አሁን ያለውን መልክ የያዘው በ4ኛው መክዘ በኢየሩሳሌሙ ፓትርያርክ በቄርሎስ ዘመን ነው፡፡ ፓትርያርክ ቄርሎስ በመጨረሻዎቹ ዓመታት በኢየሩሳሌም ከሚከበረው የጌታችን ትንሣኤ በፊት ያለውን ሰሙነ ሕማማት እያንዳንዱን ቀን በማሰብ የሚከበርበትን ሥርዓት ሠርቶ ነበር፡፡ ከ381 እስከ 385 ወደ ኢየሩሳሌም ለመሳለም የሄደችው ኤገርያ የተባለች ስፔናዊ በኢየሩሳሌም እንዴት ሰሙነ ሕማማት ይከበር እንደነበር የታሪክ መዝገብ ትታልናለች፡፡
ኤገርያ በጉዞ ማስታወሻዋ እንዲህ ትተርክልናለች
«በዓሉ የሚጀምረው በዕለተ እሑድ ነው፡፡ በዚህ ዕለት ስለ ዓልዓዛር ትንሣኤ የሚገልጠው የወንጌል ክፍል ጠዋት ይነበባል፡፡ በሆሳዕና ዕለት ከሰዓት በኋላ ሁሉም ሰው ወደ ደብረ ዘይት ይወጣል፡፡ ከዚያም በጸጥታ የዘንባባ ዛፍ ተሸክሞ ወደ ኢየሩሳሌም ይመለሳል፡፡ ይህንንም በመጀመርያዎቹ ሦስት ቀናት ይፈጽማሉ፡፡ ይህም ጌታችን ማታ ማታ ከከተማዋ ወጥቶ በደብረ ዘይት ያደረገውን ጸሎት ለማስታወስ ነው፡፡
በጸሎተ ኀሙስ ጠዋት ቅዳሴ ይቀደሳል፡፡ (ይህም በዓመቱ ውስጥ በመስቀሉ መቅደስ ላይ የሚደረግ ቅዳሴ ነው)፡፡ ከሰዓት በኋላ ሌላ ቅዳሴ ተቀድሶ በደብረ ዘይት ተራራ ላይ ቆስጠንጢኖስ ባሠራው በኤሊዎና ቤተ ክርስቲያን ሁሉም አብያተ ክርስቲያናት መብራት ያበራሉ፡፡ ከእኩለ ሌሊት በኋላ ደግሞ ወደ ጌቴ ሴማኒ ይጓዛሉ፡፡ በዚያም እስከ ንጋት ቆይተው የዓርብ ማለዳውን ወንጌል ለማንበብ ወደ ጎልጎታ ይመለሳሉ፡፡
ዓርብ ማለዳ ሁሉም መስቀሉን (በኢየሩሳሌም የነበረውን የጌታን መስቀል ነው) ቤተ ክርስቲያን አልባሳት ያስጌጡታል፡፡ ከስድስት እስከ ዘጠኝ ሰዓት ጌታችን በጎልጎታ በተሰቀለበት ላይ ሁሉም ተሰብስቦ ጸሎት ያደርሳል፣ ያለቅሳል፣ ያዝናል፡፡ በሠርክ ሁሉም አብያተ ክርስቲያናት ወደ ስቅለቱ ቦታ በመጓዝ በዚያ ስለ ስቅለቱ እና መቃብሩ የሚገልጠው ወንጌል ይነበባል፡፡ ቅዳሜ ዕለት በየቤተ ክርስቲያኑ መብራት ይበራል፡፡»
ሰሙነ ሕማማትን ልዩ በሆነ ሁኔታ የማክበሩ ሥርዓት ከኢየሩሳሌም በተሳላሚዎች አማካይነት ወደ ልዩ ልዩ ሀገሮች መግባቱ ይታመናል፡፡ የኢትዮጵያ ቤተ ክርስቲያን አበው ከኢትዮጵያዊው ጃንደረባ ዘመን አንሥቶ ወደ ኢየሩሳሌም የመጓዝ ሥርዓት ነበራቸውና ይህንን ሥርዓት ቀድመው ሳይወስዱት አይቀሩም፡፡ ቅዱስ ያሬድ ለዚህ ሰሙን የሚሆን ሥርዓት መሥራቱን ስናይም ይበልጥ ያጠናክርልናል፡፡
ለመጀመርያ ጊዜ አሁን በምናየው መልኩ የሰሙነ ሕማማት ምንባባትን ያዘጋጁት የገዳመ መቃርስ መነኮሳት መሆናቸውን ግብረ ሕማማት ይገልጥልናል፡፡ በእነዚህ የገዳመ መቃርስ አባቶች በመታገዝ የእስክንድርያው ፓትርያርክ አቡነ ገብርኤል 2ኛ (1131-1145) (የኛ ግብረ ሕማማት "ጸሐፊ የነበረው የታሪክ ልጅ አባታችን አባ ቅብርያል" ይለዋል፡፡ ኢብን ቱርያክ የሚለውን ተርጉሞ ሳይሆን አይቀርም፡፡) በእርሱ አስተባባሪነት ሊቃውንቱ ለየቀኑ እና ለየሰዓቱ የሚሆኑትን ምንባባት ከብሉይ እና ከሐዲስ እያውጣጡ አዘጋጇቸው፡፡
ከተወሰኑ ዓመታት በኋላ ደግሞ የብሕንሳው ጳጳስ አቡነ ቡትሮስ ምንባባቱን ለየሰዓታቱ በተመጣጣኝ ሁኔታ በማካፈል ሁሉም ቀናት ተመጣኝ የሆኑ ሁሉም ዓይነት ምንባባት እንዲኖሯቸው አድርገዋል፡፡ ግብረ ሕማማታችንም «ከኦሪት እና ከነቢያት፣ ከነዌ ልጅ ከኢያሱ፣ ከንጉሥ ሰሎሞን መጽሐፍ ወስዶ ሁላቸው ትክክል እስከሆኑ ድረስ በየሰዓቱ ሁሉ የሚገባውን አደረገ፡፡ አባቶች ከተናገሩት ሁለት ሁለት ተግሣፅ እና ምክር አንዱ በነግህ አንዱም በማታ እንዲነበብ አደረገ» ይላል፡፡
ግብረ ሕማማት ወደ ኢትዮጵያ ገብቶ የተተረጎመበትን ራሱ ግብረ ሕማማት ይነግረናል፡፡ በመጽሐፉ መጨረሻ በሰላማ መተርጉም ጊዜ (1340 ( 1380) ገብቶ መተርጎሙን ያሳያል፡፡ በግብረ ሕማማቱ ያለው ምንባብ አንዳንድ ጊዜ ከግብፁ ግብረ ሕማማት ይበልጣል፡፡ በግብፁ ግብረ ሕማማት የሌሉት ተአምረ ማርያም እና ተአምረ ኢየሱስም ተካተተዋል፡፡ ይህም የኢትዮጵያ ሊቃውንት እጅ በትርጉሙ እና በዝግጅቱ ሥራ ላይ መኖሩን ያመለክተናል፡፡
በግብረ ሕማማት ውስጥ የሚገኙ ባዕድ ቃላት
በግብረ ሕማማት ውስጥ ወደ ግእዝም ሆነ በኋላ ወደ አማርኛ ሳይተረጎሙ የተቀመጡ የዕብራይስጥ፣ የቅብጥ እና የግሪክ ቃላት ይገኛሉ፡፡ የእነዚህ ቃላት ትርጉም የሚከተለው ነው፡፡
ኪርያላይሶን
ቃሉ የግሪክ ሲሆን አጠራሩ «ኪርዬ ኤሌይሶን» ነው፡፡ «ኪርያ» ማለት «እግዝእትነ» ማለት ሲሆን «ኪርዬ» ማለት ደግሞ «እግዚኦ» ማለት ነው፡፡ ሲጠራም «ኪርዬ ኤሌይሶን» መባል አለበት፡፡ ትርጉሙም «አቤቱ ማረን» ማለት ነው፡፡ «ኪርያላይሶን» የምንለው በተለምዶ ነው፡፡ ይኼውም ኪርዬ ከሚለው «ዬ» ኤላይሶን ከሚለው ደግሞ «ኤ» በመሳሳባቸው በአማርኛ «ያ»ን ፈጥረው ነው፡፡
ናይናን
የቅብጥ ቃል ሲሆን ትርጉሙ «መሐረነ፣ ማረን» ማለት ነው፡፡
እብኖዲ
የቅብጥ ቃል ሲሆን ትርጉሙ «አምላክ» ማለት ነው፡፡ «እብኖዲ ናይናን» ሲልም «አምላክ ሆይ ማረን» ማለቱ ነው
ታኦስ
የግሪክ ቃል ሲሆን ትርጉሙ «ጌታ፣ አምላክ» ማለት ነው፡፡ «ታኦስ ናይናን» ማለትም «ጌታ ሆይ ማረን» ማለት ነው፡፡
ማስያስ
የዕብራይስጥ ቃል ሲሆነ ትርጉሙ «መሲሕ» ማለት ነው፡፡ «ማስያስ ናይናን» ሲልም «መሲሕ ሆይ ማረን» ማለት ነው
ትስቡጣ
የዚህን ቃል ምንጭ እና ትርጉም እስካሁን ላገኘው አልቻልኩም፡፡ በቅብጡ ግብረ ሕማማትም የለም፡፡ ምናልባት ቃሉ ወደ እኛ ሲመጣ ውላጤ ገጥሞት ይሆናል፡፡
አምነስቲቲ ሙኪርያቱ አንቲ ፋሲልያሱ
Em-nees the-tee mo-ki-riey enti vasilia so
የቅብጥ ቃል ሲሆን ትርጉሙም «ተዘከረነ እግዚኦ በውስተ መንግሥትከ- አቤቱ በመንግሥትህ አስበኝ» ማለት ነው፡፡
አምንስቲቲ መዓግያ አንቲ ፋሲልያሱ
Em-nees the-tee  mo-a-geh-e enti vasilia so
የቅብጥ ቃል ሲሆን «ተዘከረነ ኦ ቅዱስ በውስተ መንግሥትከ - ቅዱስ ሆይ በመንግሥትህ አስበን» ማለት ነው
አምንስቲቲ ሙዳሱጣ አንቲ ፋሲልያሱ
Em-nees the-tee mo-zess-pota enti vasilia so
የቅብጥ ቃል ሲሆን ትርጉሙም «ተዘከረነ እግዚአ ኩሉ በውስተ መንግሥትከ- የሁሉ የበላይ የሆንክ ወይ በመንግሥትህ አስበን» ማለት ነው፡፡
ሥርዓተ ሕማማት
በሐዋርያት ቀኖና እንዲህ ይላል «ይልቁንም በእነዚህ በስድስቱ ቀኖች መጾም የሚችል ቢኖር ሁለት ሁለት ቀን ይጹም፡፡ የማይችል ግን አንድ አንድ ቀን ይጹም፡፡ ሌሎችን ቀኖች እስከ ዘጠኝ ሰዓት ይጹሙ፤ እችላለሁ የሚል ግን ፀሐይ እስኪገባ ይጹም፡፡ በቤተ ክርስቲያን ውስጥ ተሰብስባችሁ መጻሕፍተ ኦሪትን እና መጻሕፍተ ነቢያትን፣ የዳዊትንም መዝሙር እያነበባችሁ በምስጋና በጸሎት ዶሮ እስከሚጮኽ ድረስ የሌሊቱን ሰዓት ጠብቁ፡፡
አንድ ምእመን የታመመ ቢሆን ወይም ክርስቲያን በሌለበት አገር ሆኖ ሳያውቅ የሕማማት ሰሞን ቢያልፍበት ወይንም በደዌ ውስጥ ሆኖ ቢቀርበት ከበዓለ ሃምሳ በኋላ ሰውነቱን በማድከምም ደስታን ያድርግ፡፡ ባለመፍራት እንዳይጠፋ ውስጣዊ ሰውነቱን ይመርምር፡፡
ጾምን ከመፍታታቸው በፊት ገላቸውን ይታጠቡ፤ ሁሉም መብራት የሚያበሩ ይሁኑ፡፡
የቻለ ዓርብ እና ቅዳሜ ሁለት ቀን ይጹም፤ ሁለት ቀን መጾም የማይችል በሽተኛ ቢሆን ግን ቀዳም ሥዑርን ይጹም፡፡ የኀዘን ቀን ስለሆነች፡፡ እንጀራ እና ጨውም አይቅመስ፡፡»
  </TEXT>
</DOC>
<DOC>
 <DOCNO>100</DOCNO>
   <TEXT>
﻿የእምዬ ምኒልክ ውለታ
ክብርና ሞገስ የጥቁር ህዝብ ተምሳሌት ለሆኑ ታላላቅ አያቶቻችን!
ዛሬ ታህሳስ 3 ቀን 2009 ዓ.ም. ስመ ገናናው የኢትዮጵያ ንጉሠ ነገሥት ዳግማዊ አፄ ምኒልክ ከዚህ አለም በስጋ ካለፉ 103 ዓመት ሲሆናቸው አባ መላ ኃብተጊዮርጊስ ዲነግዴ ደግሞ ዘጠና አመት ሆናቸው። ዳግማዊ አጤ ምኒልክና አባ መላ በስጋ ካለፉ ወደ አንድ ክፍለ ዘመን የሚጠጋ ዘመን ቢቆጠርም ስለታላቅነታቸውና ስለአሻራቸው ግን ዛሬም ገና አውርተን አልጠገብንም። 
አባ መላ ኃብተጊዮርጊስ ዲነግዴ
በንጉሠ ነገሥት ዳግማዊ አጤ ምኒልክ ትዕዛዝ ወደ ኢትዮጵያ ከገቡ ለኢትዮጵያውያን አስፈላጊ የሆኑ የሳይንስና የቴክኖሎጂ ውጤቶች መካከል ባቡር [1893]፣ ስልክ [1882]፣ ፖስታ [1886]፣ ኤሌክትሪክ [1889]፣ አውቶሞቢል [1900]፣ ባህር ዛፍ [1886]፣ የውሃ ቧንቧ [1886]፣ ዘመናዊ ህክምና [1889]፣ ሆስፒታል [1890]፣ የመድሃኒት መሸጫ ሱቆች [1904]፣ ባንክ [1898]፣ ገንዘብ [1886]፣ ማተሚያ [1898]፣ ጋዜጣ [1900]፣ ሆቴል [1898]፣ ፖሊስ ሰራዊት [1901]፣ የፅህፈት መኪና [1887]፣ ሲኒማ [1889]፣ ወፍጮ [1835]፣ ጫማ፣ ድር፣ የሙዚቃ ት/ቤት [1887]፣ የሙዚቃ ሸክላ [1889]፣ ፍል ውሃ [1897]፣ ላስቲክ [1898]፣ ትንባሆ [1900]፣ መንገድ [1896]፣ አራዊት ጥበቃና የጥይት ፋብሪካ [1899]፣ ብስክሌት [1893]፣ ቀይ መስቀል [1889]፣ የሚኒስትሮች ሹመት [1900]፣ ወዘተ. . . እያለ ይቀጥላል።
እነዚህ የዘረዘርኳቸውን በአጤ ምኒልክ ዘመን ወደ ኢትዮጵያ የገቡ የሳይንስና የቴክኖሎጂ ውጤቶች በአይኗ የተመለከተች ባለቅኔ ንጉሰ ነገስት ዳግማዊ አጤ ምኒልክን በህይዎት ሳሉ እንዲህ ብላላቸው ነበር፤
ባቡሩም ሰገረ፤ ስልኩም ተናገረ፤
ምኒልክ መልዓክ ነው፤ልቤ ጠረጠረ።
ይህ ግጥም ወደ እንግሊዝኛ ሲመለስ እንዲህ ይሆናል. . 
  </TEXT>
</DOC>
<DOC>
 <DOCNO>101</DOCNO>
   <TEXT>
﻿አወዛጋቢው #Isho #Birhan ስለ አድዋ ይናገራል ።
******************************
አደዋ -የሚኒልክ እጅ ስራ !!!
***
ሚኒሊክ ልትጠላዉ ትችላለህ ፤ ደግሞም ልትወደዉ
ትችላለህ ። ነገር ግን ሚኒሊክ ተራ ስብዕና እንዳልነበረ
ለመረዳት አይከብድም ። ሚኒሊክ ዉስብስብ ሰዉ ነዉ ።
ረቂቅ ነዉ ። ደግሞ አድማጭ ነዉ ።
ሚኒሊክ እንደ ገሞራ እሳት የሚፋጅ ነዉ ። ደግሞ እንደ
ምንጭ ዉሃ ገር ነዉ ። ሚኒሊክ ሀገር መመስረት ፣ ግዛት
ማስተዳደር ያዉቃል ። ተራ የታሪክ ሰዉ አይደለም ። ጉልህ
ነዉ ።
የሚኒሊክን ነገር ለማጉላት ብዬ ከሌሎች ማወዳደር
አልፈልግም ። ዳግሞም ማሳነስ ሊሆንu ይችላል ።
ዉጫሌ ዉል የአድዋ ጦርነት መነሻ ነዉ ይላሉ ። ፈፅሞ
ስህተት ነዉ ። የአደዋ ጦርነት መነሻ የበርሊን የቅኝ
ገዢዎች ዉል ነዉ ። አዉሮፓ አፍሪካን ለመቀራመት
የተስማማዉ በበርሊን ስምምነት ነዉ ። ያን ለማስፈፀም
አዉሮፓዉያን በዉድም ፣ በዉልም ፣ በግድም አድርገዉታል
። በዉል ወደ ቅኝ ግዛት የገቡ ብዙ ናቸዉ ።
ጣሊያን ለሚኒሊክ የዉጫሌን ዉል ስታቀርብለት ፣
ሚኒሊክ ሳይገባዉ ቀርቶ ፣ ተሸዉዶ ፣ ወይ ገር ሆኖ ነዉ
ማለት ደካማ የታሪክ ተማሪ ከመሆን የመጣ ነዉ ።
የዉጫሌ ዉል የተፈረመዉ አፄ ዮሓንስ በሞቱ በ 10 ቀናት
ዉስጥ ነዉ ። የኣደዋ ጦርነት የተካሄደዉ አፄ ዮሓንስ
ከሞቱ ከ 5 ዓመት በሗላ ነዉ ።
ሚኒሊክ የዉጫሌን ዉል በመፈረም የራሱን ጉልበት
እስኪያጠናክር ግዜ መግዣ ነዉ ያደረገዉ ። ሚኒሊክ ከፍ
ለማለት ዝቅ ማለትን ያዉቃል ።
እንደ ጣይቱ የሚፋጅ እሳት ፣ እንደ ልብ ወዳጁ ራስ
መኮንን የረጋ ዉሃ ብቻ ቢሆን ፣ ሀገርም አይሰራም ፣
መንግስቱንም አያፀናም ነበር ።
ዉጫሌ በተፈረመበት ወቅት ሚኒሊክ ፣ ብዙ ጠላቶች
ነበሩት ። ተጨማሪ ጠላት ጣሊያንን ማድረግ ስላልወደደ
የፈረመዉ ነዉ ። የዉጫሌ ዉል ኖረ አልኖረ ፣ ጣሊያን
ኢትዮጵያ ን መዉረሯ እንደማይቀር የሚታወቀዉማ ፣
የትግራይና ኤርትራ መኳንንት ጥሩ አድርጋ ስትክድ በማየት
ነዉ ። ሚኒሊክ ግን ጦርነቱን ቢያንስ እሱ በመረጠ ግዜ
እንዲሆን ማድረግ ችሏል ።
ሚኒሊክ ሁሉን ያዳምጣል ። በቅንም ይረዳል ። ዓላማዉን
አይስትም ። ብልሃተኛ ነዉ ።
የአምባላጄ ጦርነት ፣ የመቀሌ ከበባ በአሸናፊነት ሲያልፍ ፣
በሚኒሊክ ዉሳኔ የሚቆጡ ብዙ ነበሩ ። ጣሊያኖችን
ቢማርክም መልሶ እንደዉም ከመጋዣ (ፈረስና በቅሎ ) ጋር
ላካቸዉ እያሉ የሚወቅሱት ነበሩ ። ሚኒሊክ ግን ጦርነት
የሚገጥምበትን ቦታ እየመረጠ ነበር ። የሱ መኳንንት
የሚያዉቁትን ሚኒሊክ ጠፍቶት አይደለም ።
ከባድ ስትራቴጂስት ስለነበረ ነዉ ።
ሚኒሊክ ያሰለፈዉን ሓይል ያዉቀዋል ። ከቴድሮስ እስከ
ራስ ዉቤ ፣ ወርቂትና ተዋበች ፣ እስከ ዮሓንስና ጎበና
የነበሩ ጦርነቶችን ፣ በአይኑ ያየና የሰለጠ ንጉስ ነዉ ።
ጦርነት አዋቂ ነዉ ።
የቻይናዉ ታዋቂ የጦር ጀነራል - ሱን ሱ " ሓይል እንዳለህ
ስታዉቅ ፣ ደካማ ምሰል " ያለዉን ሚኒሊክ ፈፅሞታል ።
ጣሊያን አደዋ ላይ የዘልዓለም ዉርደት እስክትከናነብ ፣
በዚህ የሚኒሊክ ብልጠት ተሸዉዳለች ። ሚኒሊክም ኣደዋ
እስኪደርስ ድረስ የሚፋጅ ነብር መሆኑን ደብቆ ቆይቷል ።
አምስት ወር የተደረገ ጉዞ ፣ የስምንት ሰዓት አጭር ጦርነት
የሆነዉ ፣ በዚህች አስደናቂ የሚኒሊክ ብልሃት ነዉ ።
ሚኒሊክ ያደረጋቸዉ ነገሮች ፣ የፈፀማቸዉ ታሪኮች ፣
የሰበሰባቸዉ ሸንጎዎች ፣ የወሰናቸዉ ዉሳኔዎች
በእርግጠኝነት የሚሊክን ልህቀት የሚያገኑ ናቸዉ ።
ኣደዋ - በሚኒሊክ ተመርጦ ፣ በሚኒሊክ ታቅዶ ፣ በሚኒሊክ
ተመርቶ ፣ የተፈፀመ ጀብዱ ነዉ ።
ለዚያም ነዉ ሚኒሊክ የሀገር መሪ ብቻ ሳይሆን ሀገር
መስራች የሚባለዉ ።
ከዚህ መለስ ስላለዉ የታሪክ ፋይዳ ፣ ዉጤት ፣ ጥቅምና
ጉዳት እንነጋገር እንጂ ሁነቱ ዳግም ላይመለስ ፣ በሚኒሊክ
ተፈፅሟል ።
  </TEXT>
</DOC>
<DOC>
 <DOCNO>102</DOCNO>
   <TEXT>
﻿በአጤ ምኒልክ ዘመን የነበሩ አስደናቂ ታሪኮች፡፡
ባሕር ዳር፡ ታኅሳስ 03/2012ዓ.ም (አብመድ) በዳግማዊ አጤ ምኒልክ ዘመን ጊዜ አስደናቂ ነገሮች ታይተዋል፡፡ ታላቁ የጥብብ ሰው ጳውሎስ ኞኞ አጤ ምኒልክ በሚለው መጽሐፋቸው ከአሰፈሯቸው በርካታ አስደናቂ ክስተቶችን ጥቂቶችን እነሆ፡፡
የሸዋ ንጉሥ መሆናቸውን አጤ ዮሐንስ አጽድቀው አጤ ምኒልክና አጤ ዮሐንስ እርቀ ሠላም ካወረዱ በኋላ ወሎ ውስጥ በደስታ ቆዩ፡፡ መጋቢት 25 /1870ዓ.ም ሁለቱም ተሰነባብተው አጤ ዮሐንስ ወደ ደራ ሔዱ፡፡
አጤ ዮሐንስ ወደ ደራ በሄዱበት ጊዜ አብሮሯቸው የሚጓዝ አንድ ለማዳ አንበሳ ነበራቸውና አልሄድም ብሎ ከመንገድ ላይ ተኛ፡፡ አሰልጣኙም ቢደበድበው አንበሳው ከተኛበት አልነሳ አለው፡፡ ግራ የገባው አሰልጣኝ ይህንን የአንበሳውን አልሄድም ማለት ለአጤ ዮሐንስ ነገረ፡፡ አጤ ዮሐንስም‹‹ አሞት ይሆናል ተውት›› ብለው አዘዙ፡፡ የአጤ ዮሐንስ ሠራዊት ተጉዞ ካለፈ በኋላ አንበሳው ተነስቶ ወደ ንጉሥ ምኒልክ ተቀላቀለ፡፡ በምኒልክ ጉዞም ጊዜ ከምኒልክ ፊት ለፊት እየቀደመ ያለ ጠባቂ ብቻውን ይጓዝ ነበር፡፡
• አጤ ዮሐንስና ንጉሥ ምኒልክ ወሎ ውስጥ ሐይቅ በተባለው ደሴት ላይ ያለውን የቅዱስ እስጢፋኖሰ ቤተ ክርስቲያን ሲጎበኙ ቀሳውስቱ ‹‹የባሕሩ ውኃ እየገፋ ደሴቷን ሊውጥብን ስለሆነ ተቸግረናል ብለው›› አመለከቱ፡፡ አጤ ዮሐንስና ንጉሥ ምኒልክ ሠራዊታቸውን ተራ አስገብተው አንድ ቀን የአጤ ዮሐንስ ሠራዊት አንድ ቀን ደግሞ የምኒልክ ሠራዊት ቆፍሮ ገደሉን ንዶ ባሕሩን አፈሰሱት፡፡
• ንጉሥ ምኒልክ ልጃቻው ዘውዲቱን ለአጤ ዮሐንስ ልጅ ለራስ አርዓያሥላሴ ሲድሩ የሙሽራይቱ ዕድሜ ስድስት ዓመት ነበር፡፡ ጋብቻ ከተፈጸመበት ሠርግ ላይ ምኒልክ ለአዲሱ አማቻቸው ለራስ አርዓያሥላሴ ብዙ ሽልማቶችን ሸለሟቸው፡፡ ከሽልማቶቹም መካከል አንድ መድፍ፣ አምስት መቶ ጠብ መንጃ፣ ሁለት መቶ ብርሌና ብርጭቆ፣ አምስት ሺህ በግና ፍየል እና አምስት ሺህ ብር ይገኝበታል፡፡ የሚዜዎቹና የአጃቢዎቹ ሽልማት ከዚህ አልተካተተም፡፡ ለሚዜዎቹ ለእያንዳንዳቸው አስር ፈረስና በቅሎ ከነሙሉ እቃው ተሰጥተዋል፡፡
• የእንጦጦ ማርያም የተሠራች ጊዜ ለጧፍ ማብሪያ ተብሎ ከውጭ አገር የመጣ ባለብዙ መስታውትና የሻማ መሰኪያ ያለበት ከጣሪያ ላይ የሚንጠለጠል የመብራት ጌጥ ነበር፡፡ ያን ጌጣማ የመብራት ማስቀመጫ ከጣሪያ ላይ ለመስቀል ሰዎች በመሰላል ላይ ይዘው ወጥተው ሳሉ ድንገት አምልጧቸው ከመሬት ወደቀ፡፡ በወደቀበትም ጊዜ አንዲትም መስታወት ሳትሰበር ተገኘ፡፡
• የእንጦጦ ማርያም ተሠርታ ለምረቃው ድግስ ሲደገስ የተዘጋጀው ቡሃቃ (የሊጥ ማቡኪያ) እያንዳንዱ 40 ኩንታል ዱቄት ድረስ የሚያስቦካ ነበር፡፡ የቡሃቃውን ትልቅነት ለማወቅ አርባ ኩንታል ዱቄት ለማቡኪያ የሚገባበትን የውኃ መጠን አብሮ ማሰብም መልካምነት ነው፡፡ ሊጡ በሚወጣት ጊዜ ሊጥ አውጪዎች ከቡሃቃው ላይ መሰላል ይጠቀሙ ነበር፡፡
• የእንጦጦ ማርያም ተሰርታ ለምረቃው ጊዜ ከፍ ያለ ድግስ ተደግሶ ነበር፡፡ ጠጁ በአሸንዳ እየወረደ በጉድጓድ ውስጥ ይከማችና ሕዝቡ ከዚያ የጠጅ ኩሬ እንዲጠጣ ተደርጎ ነበር፡፡ ወደ ጉድጓዱ ጠጁ የሚወርድበት 12 አሸንዳ (ቦይ) ተበጅቶለት ነበር፡፡ በግብር ላይ የበላውና የጠጣው መኳንንትና ሠራዊት ከግብሩ ሲወጣ ከዚያ የጠጅ ባሕር ካለበት ይሄድ ነበር፡፡ በዚያም የጠጅ ባሕሩ እንዳይቆሽሽ የሚጠብቁት ዘበኞች ጠጁ የተሸፈነበትን እየከፈቱ ሕዝቡ በእፍኙ ጠጁን ይጠጣ ነበር፡፡ በእንጦጦ ማርያም ምረቃ ጊዜ የታረደው ከብት ብዛቱ 5 ሺህ 395 ነበር፡፡
• ምኒልክ የተለዬ መጋረጃ ነበራቸው፤ መጋረጃው እንደመስታወት የሚያብለጨልጭ ነበር፡፡ ይህ መጋረጃ በሚጋረድበት ጊዜ ምኒልክ ከመጋረጃው ውጭ ያለውን ሠራዊት ወይንም መኳንንትና መሳፍንት ማየት ሲችሉ ከመጋረጃው ውጭ ያለው ሠራዊት ግን ወደ ውስጥ ማዬት አይችልም ነበር፡፡ በምኒልክ ማድቤት 15 የጠጅ መገልበጫ ጋኖች ነበሩ፡፡ እኒህ ጋኖች የሚታጠቡት ሰው ከውስጣቸው እየገባ ነው፡፡ እነኚህ የሸክላ ጋኖች እያንዳንዳቸው 1 ሺህ 100 ብርሌ ጠጅ የመያዝ አቅም ነበራቸው፡፡፡ ብርሌውም እንደዛሬው ዓይነት ሳይሆን ሹርቤ የሚባለው የምኒልክ ብርሌ ነበር፡፡ ኩባያውና ብርሌው ከሁሉም ይለይም ነበር፡፡
ምንጭ፡- የጳዉሎስ ኞኞ አጤ ምኒልክ መጽሐፍ
  </TEXT>
</DOC>
<DOC>
 <DOCNO>103</DOCNO>
   <TEXT>
﻿ስለ እምዬ ምንሊክ ያቀርብከው እዉነታ በታሪክ ተመዝግቦ የሚገኝ ሃቅ ነው። ልጨምርልህ። ስለ እምዬ ምንልክ ባይገርምህ የሚገራርሙ ታሪኮች ከእኛ በላይ በፈረንጆች ቤተ መጽሃፍትና በፈረንጆች ጸህፍት ዉስጥ ደምቆ ይነበባል። አንድ ለመንገድ ልጨምርልህና ወደ ጉዳዬ እመለሳለሁ። ምን አለ መሰልህ አቻም! ችይናዎች
የቻይናዎች አባት ወይም አባታችን የሚሉት ታላቁ መሪያቸው ማኦ ሴቱንግ፤ የአጼ ምንሊክ አድናቂና ተከታይ እንደነበር ስገልፅልህ በኩራት ነው ። VIVA ለታሪክ !! VIVA ለምንልክ !። ስለ ማኦ ሴቱንግ የተፃፈው የማኦ ሴቱንግ የባዮግራፊ ትልቅ መፅሐፍ ውስጥ ትልቅ ቦታ ሰጥቶ ምንልክን በክብር ያውደሳል። አቻምየለህ እርገጠኛ ነኝ ምንልክን የግራ ፖለቲካ አራጋቢ ነበሩ እንደማትል። ይሁንና የአንተን ዓይነት ሃሳብ ይዞ “ትግሬ” ተብድሏል እና በዚህ ምክንያት 17 ዓመት “ታግዬ ” የደረስኩበት ድል ነው፤ ስለዚህ ለዚህ ድሌ የሚመጥን ነው ብሎ ሕገ መንግሥት ቀርጾ ኢትዮጵያን እያፈራረሰ ያለው የቀለጠው ግራ ዘመሙ መለስ ዜናዉ ባይገርምህ ይሄንን ማኦ ሴቱንግ የአጼ ምንልክ አድናቂና ተከታይነቱ መሆኑን የሚገልፅውን አረፈተ ነገር ቢያየዉም እንዳላየው ሊይልፈው ይችላል። ። ምናልባትም መለስ ለፕሮፓጋንዳ ፍጆታ ተብሎ እንደተወራለቱ አንባቢ ሳይሆን በመኮረጅ ጊዜዉን ሲያጠፋ የኖረ በመሆኑ አይገርምም። ይቅርታ ይደርግልኝና ለእንደነዚህ ዓይነት ሰዎች ማንበብ የግዴታ አይደለም። ሳያነቡና ሳያውቁም አንባቢና አውዋቂ መስለው መቅረብ የተካኑበትና ደፋሮችም ናቸው። ደግሞም እኮ መጽሐፍ ገላጭ ነን ለማለት ከመጽሃፍም ይጠቃቅሳሉ። ። አንዱ መገለጫቸውና በአደባይ የሚታይ ማንነታቼውም ይሄ ነው። ምክኒያቱም ብዙ ተናጋሪ እንጅ አድማጮች አይደሉም፤ ብዙ ጊዜ መድርክን የሚሹና የሚፈልጉ እንጅ ከመደረክ ጀርባ ሂወት ያለ የማይመስላቸው ግብዞች ናቸው። በማንነታቸው ላይም ስለማይተማመኑም ህዝብን ይንቃሉ። ሲነቃባቸው ደግሞ ህዝብን “ሸውድነው” እያሉ ራሳቸዉን በራሳቸው ስያንቆለጳጵሱ ይኖራሉ። ከመድረክ የጠፉ ከመሰላቸው ደግሞ አይጣል ነው። በሕይወት የመኖርና ያለመኖራቸው ወሳኝ ጉዳይና አብይ ዋስትናቸው አድርገው የሚመልከቱ ግብዞች ናቸው። ተፅፎ ያነበቡትንም ሁሉ ለራሳቸው ፍላጎት እንዲጠቅም አድርገው ስለሚበርዙትም ምናልባት ይህ የቀለጠው የግራ ፖለቲካኛና የአልባኒያ አድናቂ መሆኑን አቻምየለህ እንኳ የሚመስክርለት መለስ ዜናዊም ፤ ይሄን ታሪክ ባይጠቅሰው አያስገርምም ለማለት ነው። አሁን ወደዋናው ነጥቤ እየገባሁ ነውና አቻምየለህ እባክህን በጥሞና ተክታተልኝ። አንተና መስሎችህ አሁን የምትገፉት ሃሳብ የአጼ ምንሊክን ገድል የሚጻረርና እኛ የምንኮራበት ታሪካችንንም ዳግም መቀመቅ ውስጥ ለመክተት የምትገፉትን ሃሳብ (ከኢህአዴግ የተቀበላችሁ ወይም የተላካችሁ እስኪያስመስላችሁ ድረስ) ተግታችሁ መለፈፋአችሁን እየሰማን እያየን ነው። አሰደማሚው ሌላው ትንግርት ደግሞ ልንገርህ። የአንተን የኢኮኖሚስቱን የአቻምየለህን ሃሳብ አድንቆና ደግፎ፤ ዛሬ ዛሬ ለእኛ “ለምንሊክ ልጆች እና የልጅ ልጆች ማለትም ለነፍጠኞቹ ” ቂ ቂ ቂ ቂ ቂ ! (እንኳን ደስ አለን ) የስሜቴ ተከፋይ የሆነ ጎርምሳ አቻምን አገኘሁ በሚል ዜማ አቅሉን ስቶ እረፋ እስኪደፍቅ የሚደነፋው ጃዋር ማሐመድ ሳይቀር እነሆ በደስታ ሰክሮ ጮቤ ረግጧል የአንተ ኃሳብ እና የርሱ ኃሳብ አንድ ሆኖ በመገጣጠሙ እንኳን ደስ አለህ አልህ ። ጃዋር ምን ነበር ያለው! እኔ በተወልድኩበት አካባቢ አንድ (አማራ ነው ክርስቲያን ያለው) ቢገኝ አንገቱን በሜንጫጫጫ። ለማንኛውምም ለዚህ አይነቱ መሠል ወንድማማችነት አንድ የምወዳት አባባል አለችና ተጠቀምኩባት – ተመሳሳይ ላባ ያላቸው ወፎች አብረው ይበራሉ የሚሉት ፈርንጆች ናቸው መሰለኝ። በዲያስጶራው ዘንድ ያለነው እኛ ደግሞ ጃዋር መሓመድን ስናውቀው የምዬ ምኒልክን ኣፅም(እንደ ህንዶቹ ሬሳን የማቃጠል ባህል ) ቢቻለው መቃብሩን ቆፍሮ በማውጣት ቤንዚን አርከፍከፎ በዉሰጡ ያለዉን የማነነትት ቀውስ ) ማብረጃ ለማደረግ ያነደው ነበር ። እናም ፕሮፌሰር አቻምየለህ ሆይ! አያድርስ ዝቅተኝነት የሞት ታናሽ ወንድምነው። ዝቅተኝነት ደግሞ ሁሌም ዝቅ ያለ ነገርን ነው የሚያደንቅ፤ የሚያወድስ። ለምሳሌ ፀረ ኢትዮጵያ የሆነው ህወሓት ኢትዮፕያን ጠልቶ 100ሚልዮን ህዝብ የሚኖርባትን አገር ሃበት እየፌለገና እየቦጠቦጠ ነገር ግን ከትግራይ አሳንሶ 6 ሚሊዮን ህዝብ የሚኖርበትን የትግራይ ክፍለ ሃገርን “ታላቋ ትግራይ” እያለ ያወድሳል! ያደንቃል! ይዘምራልም።”ታላቋ ትግራይ” አይደለም ከኢትዮጵያ ከዐለምም ”ታላቅ” ናት ብሎ ይቃዣልም። ተሳሳትኩ እንዴ አቻምየለህ ? ለዝቅተኞች ለጅክ አያስፈልግም። ለጃዋርም “ታላቋ ኦሮሞ” የ ዐለም ሁሉ ታላቅ ናት። ማን ነበር መቃዥት መብት ነው ያለው? በዝቅተኝነት ስሜት የሚጠራውዝ ሰው ቀድሞውኑ ሰውነቱን መቀብል ያቅተዋል፤ ሟቷልና ነገሮችን በምክንያታዊ ወይም በሎጂክ መመልከት አይችቻለውም። “ጓድ”አቻምየለህ አንተም ብትሆን ዘግይተህ የመጣህ የጃዋር ኮፒ እና መንደርተኛ ግለሰብ እንጅ እንደ እምዬ ምንልክ ሰፊና ትልቅ ሃሳብ ይዘህ በዓለም ላይ ታሪካዊቷን ኢትዮጵያ የምታወደስ አይደለህም። ምሁሩ አቻምየለህ ቅድሚያ AMHARA FIRST !ባይ ነውና አልሸሹም ዞር አሉ እንለዋለን። ጃዋር በ አማራ ጥላቻ ተነስቶ ዛሬ የራሱን ማንነት ለመፈጠር ሲጣጣር መጀመሪያ ያደረገው አማራ እናቱን መግደል ነው። አቻምየለህም እርግጥ ነው በአፉ እናቱን ሲገድል ባይሰማም፡ አካሄዱን አይቶ ስንቁን ይቀሙታል እንደተባለው የአቻምየለህ የመጀመሪያ መፍክሩም አማራ መጀመሪያ ራሱን ሲታደግ ነው ኢትዮፕያ የምትኖረው ባይ ነው። እርሱምይሄን አባባሉን የሚያስድግፍበት ወይም የሚያጠነጥንበት የራሱ የሆነ የጥላቻ ሎጅክ አለው። እናም አቻምየለህ ታምሩ OROMO FIRST ከሚለው ጃዋር የሚለየው ምናልባት ጃዋር ከአቻም ቀደሞ በየመድርኩ ራሱን በመሸጡና በማንባረቁ ካለሆነ በቀር በይዘት ምንም ልዩነት የሌላቸው መሆናቸው ተግባራቸው ያሳያል። በቅርፅ ግን ከስማቸው ጀምሮ ልዩነት ያላቸው ግለሰቦች ናቸው። ጃዋር አቻምየለህ፤ አቻምየለህ ጃዋር ተብለው ይጠራሉና የቅርጽ ልዩነታቸውን ገላጭ የሆነው አንዱ ሳይንሳዊ ማሳያ ይሄ ነው። ነገር ግን በይዘት የአንድ ሳንቲም ሁለት ገጽታዎች እና ሁለት የመንደር ጎርምሶች ናቸው። የሚደንቀው ደግሞ ሁሉቱም እንኳንስ የ ኦሮሞ እና የ አማራን ህዝብ ሊወክሉ ቀርቶ ራሳቸዉን በትክክል የማይገልጹ እና ለ50 መደረክ 50 ጊዜ ተገለባብጠውና ተሠርተው የሚቀረቡ ሰዎች ናቸው። ለዚህ ማሳያው ጃዋር አንዱ ሲሆን አቻምየለህ ደግሞ አሁን እንድናነበው የለጠፈው “የምንልክ ታላላቅ ስራዎች” እያሉ ማላገጥ አንዱ ነው። አቻምየለህ ቀላል ሰው አይደለም። ድብቅ አጀንዳውን ውስጥ ለውስጥ ነው የሚያስኬደው። ደግነቱ ከአጨብጫቢዎቹ አንዱ የሆነው ሄኖክ የሽጥላ የአቻምን አቋም አትንኩብን እኛ የምንለው አማራ እየተገደለ ነው በቅድምያ አማራን እናድን የሚል ነውና ጃዋርን እንጅ እኛን አትንኩን ባይ ነው። አምላክ ምሥጋና ይግባውና ኢትዮጵያ ምንጊዜም ወደቃ አትወደቅም። የዛሬን አያድርገውና ሄኖክ ዬሽጥላ ስለ ኢትዮፕያ በረቀቀ የግጥምሥነ ጽሁፉ ሲገጥምላት ይታወቃል። ከእነዚህ ውስጥ አንዱ አባይ የሚለው ግጥሙ ዋናውና የሚጠቀስለት ነው። ታዲያ ስለ አባይ ኢትዮጵያዊነት የመሰከረ ግለሰብ የኢትዮጵያ ሰንደቅ ዓላማን እየለበሰ በየመደረኩ የብዕሩን ፍላጽ ያነበበና ያስነበበ ሰው፤ ዛሬ በድንገት ከኢትዮጵያዊነት ጋር የሚላትም ምን ተገኝቶ ነው 90 ድግሪ ተገልብጦ ከኢትዮጵያዊነት በፊት መጀመሪያ አ …ማ…ራ…..ነኝ ብሎ ሲንዘፈዘፍ ለመሰማት የተገደድነው…? ብሎ ጠያቂ ቢበዛ ጠያቂው ሳይሆን ተወቃሹ በየፌርማታው ፍሬቻ ሳያሳይ የተገለባበጠው እና የሚገለባበጠው ሾፌር ነው ተጠያቂ የሚሆነው ማለት ነው። አለበለዚያ እንደተለመደው በ “ሜንጫ” ብሎ ሜንጫውን በየመድረኩ ሲያውናጭፍ የኖረው ጃዋር ዛሬ ደረሶ እነ አቻምየለህን ደግፎ ከማንም ከምን በላይ ሜንጫ ለተመኘለት አማራ ሲንገበግብ ማየት ወይ 8ኛው ሽህ ብልን ጭጭ እንድንል ነው ያስባሉ ማለት ነው። ከኅላ የመጣ ዓይን አወጣ ይሏል እንዲህ ነው። ተለዋዋጭ ባህሪ ያላቸው የእነዚህ ዓይነት ሰዎች እንዲህ ዓይነቱ አካሄድ መገለጫ ነውና “ኢኮኖሚስቱ”‘ አቻምየለህ ስለዚህ ጉዳይ ምን ይላሉ? ። በነገራችን ላይ አጨብጫቢ ያልኩት እንደዚህ አይነት ባህሪ የተላባሱ ሰዎች አጨብጫቢ እንጅ ሁነኛ ሰው ለማፍራት ያልታደሉ በመሆናቸው ነው። ምክንያቱም ሲጀመር የራሳቸው ሰዎች አይደሉምና ነው። ሲቀጥል ደግሞ እነዚህ ሰዎች መደረክ ባዩ ቁጥር በየመደርኩ 50 ቦታ የሚጣዱና እንደ ፌንጣ የሚዘሉ መሆናቸውም አልቄረም። ስለዚህ አቻምየለህ ዛሬ፤ ስለ እምዬ ምንልክ ገደል የሚትረክ ቅንጣቢ ጽሁፍ ለማቅረብ መዳዳቱ ከልብ እውን ምንሊክን ወዶና አክብሮ አክብሮ ሳይሆን የማንነት ቀውስን በፈቃደቸው ለተላበሱት ለእርሱ አጨብጫቢዎች የምታስተላልፍላቸው የቃላት ጨዋታ መሆኑን አላጣነዉም ለማለት ነው። ስማ እስቲ አቻምየለህ! ለመሆኑ ምኒልክ የ ኢትዮጵያ ንጉስ የነበሩ እንጅ እንዳ አንተ ሎጂክና ትንታኔ ከሆነ የአንተን ሃሳብ እና አካሄድ የሚወክሉና አርዓያህ አድርገህ ልታነሳቸው የሚገባህ ናቸዉን…. ? እንዲያማ ከሆነ በቅድሚያ ራስክን ነው እየተቃረንክ ያለኽው ማለት ነው። ለነገሩ እንዲህ አይነት ሰዎች መጀመሪያዉን ጠባቸውና ጥላቻቸው ከራሳቸው ማንነት ጋር ነው ። ለዚህ ደግሞ አንደኛው ምሳሌ ጃዋር ሲሆን፤ ለአችምየለህ ደግሞ {መቀሌ ዩኑቨርስቲ ያስተማረ ነው የተማረ} በመሆኑ በቅርብ የሚያውቃትን አዜብ ጎላን እንደ አብነት ማንሳት ይቻላል፡፤ ለአቻምየለህ ንፅፅር መለስን ያላነሳሁት አዜብ ወልቃይቴ ነኝ ባይ ሆና ከእነ ስብሃት በላይ ስብሃት ነኝ ስለምትለን ነው። ወደ ነጥቤ ስመለስ። አሁንም የአቻምየለህ ሞዴል ወይም አርዐያ ሆኖ ሊነሳ የሚችለው የኦሮሞ ፈርስት ባለቤት ጃዋር መሐመድ እንጅ በምንም መመዘኛ እምዬ ምንልክ ሊሆኑ አይችሉምና ሰው አያውቅም/አይስተውልም ብትል እንኳ ፈጣሪ ያዬኛል ብለህ ፈጣሪን እንድትፈራ ለማሣሰብ ነው። ምክንያቱም አንተም የምትለው ኣምሓራ ፈርስት የሚል ስለሆነ አምሃራ ፈርሰት የሚል ሰው ምንልክን መጥቀስ ጃዋር እንደሚለው ምንልክ “አማራ” ነው የሚለዉን የደንቆሮዎችን ሎጅክ ለማስረገጥ የተጠቀምክበት ነው ተግባባን? እስቲ እንዳረሳ አቻምየለህ ለመሆኑ አዲሱን የፕሮፌሰር ፊቅሬ ቶሎሳን መጽሐፍ አግኘተው ይሆን …? ካላገኝኽው እልክልሃለሁ። ለማንኛዉም ነቄ ብለናል የዘመኑ ፍንዳታዎች!!
  </TEXT>
</DOC>
<DOC>
 <DOCNO>104</DOCNO>
   <TEXT>
﻿‹‹ዓፄ ምኒልክ የጎሳ አመለካከት አልነበራቸውም፤ አንድነትን ያራምዱ እንደነበር ታሪክ ምስክር ነው፡፡›› የጥንታዊት ኢትዮጵያ ጀግኖች አርበኞች ማኅበር ምክትል ፕሬዝዳንት አምባሳደር አለማየው አበበ
ባሕር ዳር፡ የካቲት 23/2011 ዓ.ም(አብመድ) ‹‹የአውሮፓ ትምክተኞች በርሊን ላይ የአፍሪካን ካርታ ዘርግተው ተቀራመቷት፤ ይህም ሀገራቱ የሀገራቱን የተፈጥሮ ሀብት ለመቀራመት ያለመ ነው፡፡ ጣልያንም ይህን መሠረት አድርጎ ጊዜ ጠብቆ ለመውረር ሞከረ›› ብለዋል ምክትል ፕሬዝዳንቱ ባደረጉት ንግግር፡፡
አልበርቶኒ ጣልያንን በመወከል ሽፍጥ የተሞላበትና ኢትዮጵያን ለመውረር የሚያመቻቸውን ውል በሚስጥር መፈራረሙን ያስታወሱት አምባሳደር አለማዬሁ ‹‹ለመውረር ቢሞክርም የኢትዮጵያውያንን አጥር መስበር አልቻለም›› ነው ያሉት፡፡ የዓደዋ ድል አፍሪካ ቀና እንድትል ማድረጉንና የኩራት ምንጭ መሆኑን ነው ያስታወቁት፡፡
በዓደዋ ጦርነት መላው ኢትዮጵያን በአንድነት መሰለፋቸው ድልን እንዲቀዳጁ ማድረጉንም ተናግረዋል፡፡ ‹‹ዓፄ ምኒልክ የጎሳ አመለካከት አልነበራቸውም፤ አንድነትን ያራምዱ እንደነበር ታሪክ ምስክር ነው፡፡ የጦርነቱ ውጤት ኢትዮጵያን ነፃ ሀገር መሆኗን በመላው ዓለም ያሳየ፣ ለሌሎች አፍሪካውያን ደግሞ የድል ምልክት የሆነ ነው፡፡ አባቶቻችን ልንከፍላቸው የማንችለውን ክብር አጎናጽፈውን አልፈዋል›› ነው ያሉት የጥንታዊ ኢትዮጵያ ጀግኖች አርበኞች ማኅበር ምክትል ፕሬዝዳንት አምባሳደር አለማየው አበበ::
  </TEXT>
</DOC>
<DOC>
 <DOCNO>105</DOCNO>
   <TEXT>
﻿ነሐሴ 12 ታሪካዊ ቀን ናት፤ በዚች ቀን በኢትዮጵያ ታሪክ ጉልህ ስፍራ ያላቸው ግለሰቦች ተወልደዋልና፡፡ በተለያዩ ዓመታት ቢሆንም ንጉሰ ነገሥት ዳግማዊ አፄ ምኒልክ፣ እቴጌ ጣይቱ ብጡል እና ፊታውራሪ ገበየሁ የተወለዱት ነሐሴ 12 ቀን ነው፡፡
በኢትዮጵያ ታሪክ ውስጥ ከፍ ያለ ቦታ ይዘው የሚገኙት ንጉሰ ነገሥት ዳግማዊ አፄ ምኒልክ ነሐሴ 12 ቀን 1836 ዓ.ም ሸዋ አንጎለላ ውስጥ ተወለዱ፡፡ አባታቸው ንጉሥ ኃይለመለኮት ሳህለሥላሴ ሲሆኑ እናታቸው ደግሞ ወይዘሮ እጅጋየሁ ለማ ይባላሉ፡፡ ዳግማዊ አፄ ቴዎድሮስ ሸዋን ለማስገበር ከጎንደር ወደ ሸዋ በሄዱበት ወቅት ንጉሥ ኃይለመለኮት ታመው ሲሞቱ ንጉሰ ነገሥቱ ልጅ ምኒልክን ወደ መቅደላ ይዘዋቸው ተመለሱ፡፡ ከስምንት ዓመታት ቆይታ በኋላ፣ በ1857 ዓ.ም ከመቅደላ አምልጠው ሸዋ ገቡ፤የአባታቸውን የንጉሥ ኃይለመለኮት ሳሕለሥላሴ አልጋ ወረሱ፡፡
ጥቅምት 25 ቀን 1882 ዓ.ም ደግሞ የኢትዮጵያ ንጉሰ ነገሥት ሆኑ፡፡ ንጉሰ ነገሥት ዳግማዊ አጤ ምኒልክ በዘመናቸው ስላከናወኗቸው ተግባራት በዚች ጽሑፍ ውስጥ ለመዘርዘር መሞከር ፈፅሞ የማይታሰብ ነው፡፡ ኢትዮጵያ አሁን ያላትን ቅርፅ እንድታገኝ ከማድረግ ጀምሮ በወራሪዎች ላይ ድል በመቀዳጀትና የስልጣኔ በረከቶች ወደ ኢትዮጵያ እንዲገቡ በማድረግ የሰሩት ስራ በዋጋ የማይተመን ነው፡፡ የታሪክ ምሁራን ስለ ንጉሰ ነገሥቱ ከፃፏቸው በርካታ ድርሳናት በተጨማሪ፣ በወቅቱ የነበሩ ታላላቅ ዓለም አቀፍ መገናኛ ብዙኃንም ስለ ንጉሰ ነገሥቱ አውርተዋል፤ጽፈዋል፡፡
የንጉሰ ነገሥት ዳግማዊ አፄ ምኒልክ ባለቤት፣ እቴጌ ጣይቱ ብጡል በኢትዮጵያ የፖለቲካ፣ የማኅበራዊ እና የሃይማኖታዊ ጉዳዮች ላይ ሰፊ ድርሻ እና አስተዋፅኦ ያላቸው ሴት ናቸው። ጣይቱ ብጡል ነሐሴ 12 ቀን 1832 ዓ.ም ደብረ ታቦር ውስጥ ተወለዱ፡፡ ገና ልጅ ሳሉ አባታቸው ደጃዝማች ብጡል ኃይለማርያም በጦርነት ሞቱባቸው። ከዚያም ወደ ጐጃም መጥተው በደብረ መዊዕ ገዳም ገብተው በዘመኑ ይሰጥ የነበረውን ትምህርት በሚገባ ተከታትለው መማራቸው ይነገራል። ፅህፈትን፣ ንባብን፣ ግዕዝና አማርኛ ቅኔን፣ ታሪክን እና የመሳሰሉትን ጉዳዮች በሚገባ ተምረው አጠናቀዋል።
እቴጌ ጣይቱ የዘር ሐረጋቸው የሚመዘዘው ከኢትዮጵያ ነገስታት ተዋረድ ውስጥ በመሆኑ በስርዓትና በእንክብካቤ ያደጉ ናቸው። ትምህርትም በመማራቸውና በተፈጥሮም በተሰጣቸው የማሰብና የማስተዋል ፀጋ በዘመናቸው በእጅጉ የታወቁ ሴት ሆኑ። ስለ እርሳቸውም ዝና በየቦታው ይወራ ነበር። ዳግማዊ አፄ ቴዎድሮስ ወደ ሸዋ ዘምተው ልጅ ምኒልክን (በኋላ ዳግማዊ አፄ ምኒልክ) ማርከው ወደ ጐንደር ወስደው በሚያሳድጓቸው ወቅት፣ ምኒልክ በተለያዩ ሰዎች አማካይነት ጣይቱ ስለምትባል ሴት ብልህነትና አርቆ አሳቢነት ወሬ በተደጋጋሚ ይሰሙ ነበር። ‹‹ጣይቱ ማን ናት? ምን አይነት ሰው ናት?›› እያሉ ልባቸው መንጠልጠል ጀመረች።
ልጅ ምኒልክ (በኋላ ዳግማዊ አፄ ምኒልክ) ከመቅደላ አምልጠው ሸዋ በገቡ በ18ኛው ዓመት፣ ሚያዚያ 25 ቀን 1875 ዓ.ም በአንኮበር መድሐኒያለም ቤተ-ክርስትያን ከጣይቱ ብጡል ጋር በቁርባን ጋብቻውን ፈፀሙ። ከአምስት ዓመታት በኋላም፣ ንጉሥ ምኒልክ በ1882 ዓ.ም የኢትዮጵያ ንጉሰ ነገሥት ሲሆኑ፣ ባለቤታቸው ጣይቱም ‹‹እቴጌ ጣይቱ ብጡል ብርሃን ዘኢትዮጵያ›› ተባሉ፡፡ ጥንዶቹ ከተጋቡ ጀምሮ የአስተዳደር ስራን በምክክር ይሰሩ እንደነበር ታሪክ ያስረዳል፡፡ ነጋድራስ አፈወርቅ ገብረኢየሱስ (ፕሮፌሰር) ‹‹አጤ ምኒልክ›› በተሰኘው መፅሐፋቸው ‹‹የሸዋ ቤተ-መንግሥት ዓለሙ የዚህን ቀን ተጀመረ። የሸዋ ቆሌ፣ የሸዋ ደስታ የዚህን ቀን ተጀመረ። የሸዋ መንግሥት ከጣይቱ በኋላ ውቃቢ ገባው፤ ግርማና ውበት ተጫነው፤ ጥላው ከበደ፤ የእውነተኛው አዱኛ፣ የእውነተኛው ደስታ ከጣይቱ ብጡል ጋር ገባ›› በማለት ስለ ጣይቱ ጽፈዋል፡፡
ዳግማዊ አፄ ምኒልክ ኢትዮጵያን ለማዘመን በተነሱበት ጊዜ የእቴጌ ጣይቱ እገዛ እና ተጨማሪ ሃሳቦች ጥርጊያውን በሚገባ አፀዳድተውታል። ጣይቱ ያልተሳተፉበት ልማት አልነበረም። የስልኩ፣ ባቡሩ፣ ኤሌክትሪኩ፣ ፊልሙ፣ ውሃው፣ መኪናው፣ ት/ቤቱ፣ ሆስፒታሉ፣ ሆቴሉ፣ መንገዱ ወዘተ መገንባት እና መተዋወቅ ሲጀምር ጣይቱ የባልተቤታቸው የዳግማዊ አፄ ምኒለክ ቀኝ እጅ ነበሩ።
  </TEXT>
</DOC>
<DOC>
 <DOCNO>106</DOCNO>
   <TEXT>
﻿ዳግማዊ አጤ ምኒልክ – ጥቁሩ የነጭ ጌታ | ምኒልክን የሚያወግዙ የዘር ፖለቲከኞች ማገናዘብ የማይፈልጓቸው 10 ነጥቦች | አቻምየለህ ታምሩ
ዳግማዊ አጤ ምኒልክ —ጥቁሩ የነጭ ጌታ
የማንነት ቀውስ ዋግ እንደመታው አገዳ ያኮሰሳቸው የዘመናችን የጥላቻ ብሔርተኞች የበታችነት ስነልቦናቸው ታሪክ በማርከስና ጀግኖችን በመዝለፍ የሚሽርላቸው እየመሰላቸው በዘመናቸው በድቅድቅ የባርነት ጨለማ ውስጥ አሳራቸውን እያዩ፤ በላያቸው ላይ የተጫነውን አገዛዝ የጭቆና ቀንበር ለመስበር ብርቱ ጥረት ከማድረግ ይልቅ ያለዘመናቸው ወደኋላ ተጉዘው ስላልኖሩበት ዘመን ፖለቲካ የወለደውን የሀጢዓት ክስ እየነዙ ማላዘናቸውን የታዘበ፤ እነዚህ ሰዎች በዘመናቸው አይናቸው እያየ ከሚፈጸመው በደል ይልቅ ከ140 ዓመታት በፊት የሆነውና በስሚ ስሚ ተወላጋግዶ ጆሯቸው ደርሶ የሰሙትን ወሬ ሳያያዩ የሚያምኑ፤ የሚያዩትን ግን ማስተዋል ስለሌላቸው ማመን ተስኗቸው ያለዘመናቸው የሚኖሩ «የፖለቲካ ብፁዓን» ብሎ ቢጠራቸው የሚበዛባቸው አይሆንም።
የግራ ፖለቲካ የወለደው ያለፈ አርቲቡርቲ ተጭኗቸው ነገን ሳይሆን ዘወትር በትናንተና ለመኖር የሚያተጋቸው የተወናከረው ፖለቲካቸውና የተኮላሸው የዛሬ ተግባራቸው ትናንትና «ተበድለናል» ከሚሉት በላይ የዛሬውን ሞታቸውን እያቀላጠፈ መሆኑን ግን ገና የተገነዘቡት አይመስልም። እነዚህ የጥላቻ ብሄርተኞች፤ የነጻነትን ብርሃን ፤ የዘመናዊነትን ጎዳና፤ የአንድነትን መሠረት ከወረሪና ከተስፋፊ ቅኝ ገዢ አውሮፓውያን በብርቱ ታግለው የክብርን አክሊል፤ የኩራትን መንፈስ ያወረሱንን ደጋጎቹን አያቶቻችንንና ታላቁን መሪያቸውን ዳግማዊ ምኒልክን በማንጓጠጥ ስለደከሙ ዛሬ በአለም ላይ በስደት፤በርሃብና በውርደት እንድንታወቅ ባደረገን፤ ፋሽስት ጥሊያን ከፈጸመብን ጭካኔ በላይ ክፉ እያወረደብን ባለው አረመኔያዊ አገዛዝ ላይ የሚያሳርፉት አቅም በማጣታቸው ወያኔን «በጥልቅ ሊታደስ» እንጂ በጠንካራና በተባበረ ክንድ ሊወገድ የማይችል ሀይል አድርገው ቢመለከቱት የሚፈረድባቸው አያደርጋቸውም።
በዚህ የሰለጠነ ዘመን በተጫናቸው ባሪያ አሳዳሪ ፋሽስታዊ አገዛዝ ላይ ድል መቀዳጀት ያልቻሉ ደካማና ልፍስፍስ የጥላቻ ግብረሃይሎች ሁሉ ጀግኖች አያቶቻችንን ለመዝለፍ ሲንጠራሩ ይበልጥ እየተዋረዱ መሆናቸውን እንኳ አለመረዳታቸው የሚያስገርም ነው። ያለፈውን ታሪክ ስኬት እንደመነሻ አድርጎ ከዚያ በላይ ለመስራት መነሳት የማይፈልግ ትውልድ ባለፈው ትውልድ ብቻ ሳይሆን በራሱ ትውልድ ታሪክም ሲያፍር የሚኖር ትውልድ ነው። የዳግማዊ ምኒልክ ጥላቻ ርዕዮታለማቸው የሆነ የእርስ በእርስ መተላለቅ ነጋሪት ጎሳሚዎችና የጥላቻ ዶክተሮች ፖለቲካ የሚፈጥረው ትውልድ ግን የሚያፍረው ባለፈው ትውልድና በራሱ ትውልድ ታሪክ ብቻ ሳይሆን የወደፊቱንም ትውልድ እጀ ሰባራ አድርጎ በታሪኩና በአገሩ ሲያፍር እንዲኖር የሚያደርግ ነው።
ተወደደም ተጠላም ዳግማዊ ምኒልክ ወደፊትም ለማግኘት የሚያዳግት፤ በታሪክም ያልታዩ የመላው ጥቁር አለም ክስተት ናቸው። በካድሬዎቹ «ታላቁ መሪ» እየተባለ የሚሞካሸው ጨካኙ አውሬ መለስ ዜናዊ በቢሊዮን ዶላር የውጭ ርዳታና ብድር እየጎረፈለት፤ ከሌላው አለም ሊያገኘው የሚችለውን «ስልጣኔ» ሁሉ እያገኘ ማድረግ ያልቻለውን ነገር አጤ ምኒልክ ግን በጠላት ተከበው፤ ከግራ ከቀኝ የሚመጣባቸውን ጠላት በትክሻ፣ ባህያና በበቅሎ የተያዘ በሶ፣ ቆሎና ጥሬ እየበሉ፤ በወጣ ገባውና አስቸጋሪው አገራችን እየተንገላቱ፤ተበታትኖ ይኖር የነበረውን ህዝብ ከነበረበት paradigm አውጥተው ወደ ሌላ paradigm በመክተት ለኑሮ አስፈላጊያቸው የሆነውን ነገር ሁሉ በሀገራቸው ውስጥ ሰርተውና አሰርተው ራሳቸውን ችለው በመኖር በሰላምና በአንድነት የቆመች ታላቅ አገር መመስረት ችለዋል።
ድሮ፤ ያኔ ድሮ፤ ይህ የታያቸው አለቃ ገበረሃና « ገብረሃና ሞቷል» ብለው ቤተ መንግስት ወሬ እንዲወራና ለተዝካራቸው ማውጫ የሚሆነ አጤ ምኒልክ ወደ ትውልድ መንደራቸው ናባጋ ጊዮርጊስ ጠገራ ብር እንዲልኩ ካስደረጉ በኋላ፤ ጠገራ ብራቸውን ጨርሰው ወደ ምኒልክ ቤተ መንግስት በመምጣት እጅ ነስተው ቆሙና «ምነው አለቃ ሞተሀል አልተባለም?» ብለው ዳግማዊ ምኒልክ ቢጠይቋቸው «ጃንሆይ በሞትሁበት ሰማይም ሆነ በኖርሁባት ምድር እንደምኒልክ የሚሆነኝ ሰው ባጣ ተመልሼ መጣሁ» ሲሉ መለሱላቸው አሉ። ዳግማዊ ምኒልክም ስቀው «የአንተ መላ ወትሮስ መቼ ጠፋንና» ብለው መሽቶ ኖሮ ወደ ግብር ቤታቸው አመሩ። አለቃም እዚያው ታድመው አመሹና አዝማዋን «ተቀበይ» በማለት የሚከተለውን ውስጠ ወይራ ሁለት ዘለላ ግጥም በማፍሰስ «ሞቷል» ካስባሉ በኋላ «ሄደው ባዩት» አለምም ሆነ ከዚያ በፊት ምድር ላይ እንደምኒልክ የሚሆናቸው ሰው እንዳጡ እንዲህ መሰከሩ…
ምንሊክ መጓዙን የምትጠይቁኝ፤
ፊትም አላለፈ ኋላም አይገኝ።
አለቃ እውነት አላቸው። ጥቁሩ ሰው ዳግማዊ ምኒልክ ነጭን ድል በመንሳት የነጭ ጌታ የሆኑ የምድሪቱ ብቸኛው ጥቁር ንጉስ ነገስት ናቸው። ከዚህ በተጨማሪ ዳግማዊ ምኒልክ አሸንፈው ብቻ ሳይሆን ተሸንፈውም ማሸነፍ የሚችሉ ብልህ መሪ ነበሩ። ይህ የአጼ ምኒልክ የአእምሮ የበላይነት ነው እንግዲህ የዝቅተኝነት ስሜትና ጥላቻ ቀስቅሶ ለኦነግና ለወያኔ ፖለቲካ የሆነው። አጼ ምኒልክ ማንንም ሳያስገድዱ በብልህነታቸውና በሩህሩህነታቸው ብቻ እምዬ ተብለዋል። የምኒልክን ሩህሩህነት ወዳጆቻቸው ብቻ ሳይሆኑ ተቃኞቻቸውና ጠላቶቻቸው ፈረንጆችም አይተውታል። ተቀናቃኞቻቸው አጤ ቴዎድሮስ ሸዋን እንዲገዙ የሾሟቸው በዛብህ አባ ደክር፣ የወላይታው ገዢ ካዎ ጦናና የጎጃሙ ንጉስ ንጉስ ተክለ ኃይማኖት የምኒልክ ሩህሩህነት ደርሷቸዋል። ይህ የዳግማዊ ምኒልክ የአእምሮ ሀይል የበላይነት የቀሰቀሰው የዝቅተኝነት ስሜትና ጥላቻ ስሜት የወለዳቸው ወያኔና ኦነግ ግን የኒህን ታላቅ ሰው አሻራ ሊያጠፉ ተነሱ። ታሪካቸው ይሰረዝ ዘንድም ብራና ፍቀው ቀለም በጥብጠው በጥላቻ ሞተር እየታገዙ ዘመቱባቸው። የጥላቻ ሀውልት አቆሙባቸው፤ ስማቸው እንዳይነሳም የሚያስቀስፍ እግድ ጣሉ።
የአያቶቹን እውነት አላስቀብር ያለው ብላቴናው ቴዎድሮስ ካሳሁን ግን አስታዋሽ ነውና …ከኦነግ ‹‹ምኒልክ ሂትለር ነው›› እስከ ወያኔ ‹‹ምኒልክ ቅኝ ገዢ ነው›› ድረስ ለተጎሰሙ የጥላቻ ነጋሪቶች ዘመን በማይሽረው «የጥቁር ሰው»ዘፈኑ. . .
ኢትዮጵያ ሀገሬ የአፍሪካ መገኛ ናት፣
የነፃነት አርማ የሉአላዊነት፤
ያናብስቶች ምድር የአርበኞች ተራራ፣
በአለም አደባባይ ግርማሽ የተፈራ፤
የጥበብ ምልክት የፍቅር ማደሪያ፣
ኑሪ ለዘላለም ቅድስት ኢትዮጵያ፤
ዳግማይ ምኒልክ፣ ዳግማይ ምኒልክ፣
ምኒልክ፣ ምኒልክ፣ ዳግማይ ምኒልክ…
ሲል በይፋ የዳግማዊ ምኒሊክን የሀገር ባለውለታነት ታሪክ ጠቅሶ ተከራከረ።
ቴዎድሮስ ካሳሁን ይህንን የዳግማዊ ምኒልክን ዘመን የማይሽረው ታሪክ በመመስከሩ ብዙ እንግልትና ስቃይ ደርሶበታል። በችሎታው ያገኝው ስፖንሰር ከቴዎድሮስ ካሳሁን ጋር እንዳይሰራ ተደርጓል፤ ካገር እንዳይወጣ ታግዶ የውጭ አገር ትርዒቶቹ ተሰርዘውበታል፤በአገር ውስጥም ሊያቀርባቸው ያዘጋጃቸው አገር አቀፍ ትዕይንቶቹ ፍቃድ ተነፍጓቸዋል። ይህንን ሁሉ መስዕዋትነት የከፈለው እንደ ወያኔ ድሀ እየመተረ፣ እርጉዝ እየገደለ አገር ስለዘረፈ አይደለም። ቴዎድሮስ ካሳሁን ይህንን ሁሉ መስዕዋትነት የከፈለው የአያቶቹን እውነት አላስቀብር ብሎ የዳግማዊ ምኒሊክን የሀገር ባለውለታነት የሻረውን የወያኔንና የኦነግ የተባበረ ፕሮፓጋንዳ ብቻውን ደምንሶ ከመቶ ሀያ አመታት በፊት የሆነውን ያንን የመላው ጥቁር ህዝብ ታላቅ ገድል ዛሬ የሆነ ያህል እንዲሰማን የሚያደርግ መንፈስ የመጫን ኃይል ያለው ድንቅ የዘፈን ክሊፕ በታሪክ ምንጣፍ ላይ በመቅረጹ ነው።
ዳግማዊ አጤ ምኒልክን የሚያወግዙ የዘር ፖለቲከኞች ማገናዘብ የማይፈልጓቸው አስር ነጥቦች አሉ፤
አንድ፡-
ከመቶ በላይ የነበረውን የተበጣጠሰ ብሔረሰብ ቀድመው በዘመኑ ይሰራበት በነበረው በኃይልም ሆነ በዲፕሎማሲ ባንድ ጥላ ስር ባያሰባስቡት ኖሮ ቅኝ ገዥዎች እያናጠሉ ሁላችንንም ቅኝ ይገዙን እንደነበረ አለማሰብ፤
ሁለት፡-
በዋናነት በሸዋ አማሮች፣ በሸዋ ኦሮሞዎችና በሸዋ ጉራጌዎች የሚመራው ጦራቸው እንደ ነጭ ወራሪ በቀለም ልዩነት የዘር ግንብ የሚገነባ ሳይሆን ካስገበረው ህዝብ ጋር ተጋብቶ፣ ቋንቋውን ተላምዶ፣ሀገሩን ሀገሬ ብሎ ኗሪ መሆኑንና በዚህም የተነሳ ዛሬ ሁሉም የኢትዮጵያ ብሔረሰብ በነጮች ፊት ቀና ብሎ እንዲሄድ ማስቻሉን ለመረዳት አለመፈለግ፤
ሶስት፡-
ንጉስ ምኒልክ ያስገበሯቸው ግዛቶች እንደ ሀገር ህልውና ያልነበራቸው ስለነበሩ መልስው ወደግዛታቸው ጠቀልሏቸው እንጅ በቅኝ ግዛት ያዟቸው የሚባለው ትረካ እንደሆነና አንዳችም የቅኝ ግዛት ማሳያ በኢትዮጵያ ውስጥ አለመከሰቱን አለማገናዘብ፤
አራት፡-
የስኬት ጉዳይ እንጅ መስፋፋት የሁሉም ብሄሮች አጀንዳ እንደነበረ ለመረዳት አለመፈለግ፤
አምስት ፡-
በተለይ የኦሮሞ ምሁራን የኦሮሞን assimilation ታሪክ በደግ እያነሱ ምኒልክ ማንነታችንን ጨቁነዋል ሲሉ የሚያቀርቡት ግን double standard መሆኑን ለማጤን አለመቻል፤ የምኒልክ ወደ ደቡብ መዝመት ከጥንት ጀምሮ ኢትዮጵያዊ የነበረው ኦሮሞ ከሰሜን ወደ ሰሜን በአገሩ ውስጥ ተስፋፍቶ የያዛቸውን አካባቢዎች የኦሮሞ ነባር ይዞታ አድርገው እንዳጸኑ አለመገንዘብ [ በነገራችን ላይ ዳግማዊ አጤ ምኒልክ መወቀስ ካለባቸው ንጉሰ ነገስቱ የአያቶቻቸውን አገር መልሰው አንድ ለማድረግ ሲዘምቱ ከዘመቻቸው ሁለትና ሶስት መቶ አመታት በፊት ኦሮሞ ተስፋፍቶ የያዛቸውን የሌላ ብሔረሰቦች አካባቢዎች የኦሮሞ ይዞታ አድርገው ማጽናታቸውና በሌሎች ላይ ኦሮሞ ገዢ አድርገው መሾማቸው ነው]
ስድስት፡-
የንጉስ ምኒልክ ዘመን የመገበርና የማስገበር እንጅ የሪፈረንደም ዘመን አለመሆኑን ከሰለጠኑት ከጀርመኑ ቢስማርክና ከጣልያኑ ጋሪባልዲ ታሪክ ለመማር አለመቻል፤
ሰባት ፡-
በነጮች የተገዙትን እነ ሶማሊያና ሩዋንዳን እያዩ ምኒልክ ከሚገዛን በነጭ በተገዛን ብሎ መመኘት፤
ስምንት፡-
በምኒልክ አስተዳደር ውስጥ የነበሩ የሌሎች ብሄረሰብ አባላትን ተሳትፎ በማሳነስ «የአገር ማቅናት» ዘመቻውና አስተዳደሩ የአንድ ብሄር ብቻ እንደነበረ ማስመሰል፤
ዘጠኝ፡-
የንጉስና የባላባት አስተዳደር [Empire State ] በሁሉም ብሔረሰቦች ዘንድ ይሰራበት የነበረ መሆኑ ተዘንግቶ ምኒልክ እንዳመጡት አድረጎ ማስቀመጥ፤ ለዚህ ምሳሌ የሚሆን የከፋው ንጉስ ጋኪ ሸረቾ ከምንሊክ ጦር ጋር ለመዋጋት በተቃረቡበት ወቅት በወቅቱ ምስራቅ አፍሪካ ኡጋንዳ ተቀማጭነት የነበረው የእንግሊዝ ወታደሮች አዛዥ ለከፋው ንጉስ ድጋፍ ሊያደርጉላቸው ሲጠይቋቸው የሰጧቸው መልስ ነው። ጋኪ ሸረቾ ለእንግሊዙ ወታደራዊ አዛዥ ሲመልሱ፤ እርዳታውን እንደማይፈልጉ በመግለጽ «እሱ ካሸነፈኝ ሀገሩን ጠቅልሎ ይገዛል፤ እኔ ካሸነፍኩት ደግሞ የሱን አገር እጠቀልላለሁ» ካሉ በኋላ «ይህ የርስ በርስ ውጊያ ነው፤ ባይሆን ከውጭ ከባህር ማዶ ለሚመጡት መዋጊያ ትረዳናለህ» በማለት የወቅቱን የምስራቅ አፍሪካ የእንግሊዝ ወታደራዊ አዛዥ መልሰውታል። የዛሬዎቹ የጥላቻ ዶክተሮችና ፕሮፌሰሮች ግን በዚያ ዘመን ጋኪ ሻሪቾ የነበራቸውን አይነት ቅንነትና እውነት የላቸውም።
አስር፡-
ምኒልክ በአሁኑ ደቡብ እና ደቡብ ምዕራብ ኢትዮጵያ ያደረጉት የግዛት ማስመለስ ዘመቻ ከሰሜን ህዝቦች ጋር እንዳደረጉት ሁሉ ግዛት ከማስፋት ባለፈ ሌላ አላማ እንደሌለው እየታወቀ ጦርነቱ ዘር ለማጥፋት እንደተደረገ ማስመሰል።
ዘለዓለማዊ ክብር በብልህነታቸው ታይቶ ተሰምቶ የማይታወቅ ታሪክ ለጻፉት ዳግማዊ አጤ ምኒልክ!
  </TEXT>
</DOC>
<DOC>
 <DOCNO>107</DOCNO>
   <TEXT>
﻿እቴጌ ጣይቱ ብጡል ማን ነበሩ?
2221089-tayitu_2[1]
(ከትወልድ እስከ ሞት አጭር ትረካ)
ሶረኔ -ከፍራንክ ፈርት
በኢትዮዽያ ቀደምት ታሪክ የማይነትብ አሻራ ጥለው ካለፉት ተወዳጅ የነገስታት ሚስቶች መካከል እቴጌ ጣይቱ የቅርብ ጊዜ ትውስታችን ናቸው። እቴጌ ጣይቱ በኢትዮዽያ ፖለቲካ፣ ኢኮኖሚ፣ ማህበራዊ፣ ወታደራዊ፣ ሐይማኖታዊና ሌሎች ተዛማጅ ጉዳዮች ላይ ቀጥተኛና ቀዳሚ ሚና ነበራቸው። በዚሁ ተሳትፎአቸውም ዋና፣ ዋና በሆኑ ሀገራዊና ዓለም አቀፋዊ ጉዳዮች አይነተኛ ሚና ተጫውተዋል። እቴጌ ጣይቱ በባህሪያቸው ቆራጥ፣ ደፋር፣ ጀግ፣ ብልህና አስተዋይ፣ እንዲሁም ጠንካራ እንደነበሩ ሥራዎቻቸው ዛሬም ድረስ ህያው ምሥክሮች ናቸው። ከዛም ባለፈ በዓለም አቀፍ ጉዳዮች በቂ እውቀትና ግንዛቤ የነበራቸው፣ ለንጉሱ ከፍተኛ ወታደራዊና ዲፕሎማሲያዊ ምክር ይሰጡ የነበሩ ናቸው። እቴጌ ጣይቱ በጦርነትም ይሁን በልማት ሥራዎች በብርቱ ተፈትነው በድል የተወጡ፣ በማህበራዊ ህይወታቸው አስገራሚ የሆኑ፣ በግልም ይሁን በጋራ ለኢትዮጵያና ለህዝቧ በሠሯቸው ታላላቅ ሥራዎች ባለውለታ እንደሆኑ፣ ድርሳናት በዋቢነት ያስረዱናል።
ከዚህ በመቀጠል የእቴጌ ጣይቱን የህይወት ታሪክና በስልጣን ዘመናቸው የነበራቸውን የህይወት ገጽታ ባጭሩ ለመቃኘት ከዚህ እንደሚከተለው በመጠኑ ለማስቃኘት እንሞክራለሁ።
ብላታ ጌታህሩይ ወልደ ሥላሴ ( የኢትዮጵያ ታሪክ፦ ከንግሥተሳ እስከ ታላቁ የአድዋ ድል) በሚለው መጽሐፋቸው እንዳሰፈሩት፣ አፄ ሱስንዮስ ገና ሳይነግሥ ከአፄ ያእቆብ ሸሽቶ በስደት ወደሸዋ መትቶ ሳለ፣ የሸዋና የኦሮሞው ሀገር ህዝብ በጣም ረድቶት ነበረና፣ እንደገና ተመልሶ ከአፄ ያእቆብ ጋር ጎጃም ላይ ተዋግቶ ከገደለውና በዙፋኑ ላይ ተቀምጦ ከነገሰ በሁዋላ በስደቱ ጊዜ የረዱትን የሸዋን ሰዎች ለማክበርና ደስ ለማሰኘት ሲል ከወግዳ ተከትሎት ለሄደው ኤሎስ ለሚባለው የሰሜንን ግዛት ሰጥቶት ይገዛ ነበር። ኤሎስም ቄርሎስን ወለደ፣ ቄርሎስም ኤራቅሊስን፣ ኤራቅሊስም ተስፋን፣ ተስፋም ማርትን (ማርታ) ይወልወዳሉ።
ወ/ሮ ማርታ የአበርገሌውንደ ጃዝማች ወልደሩፋኤልን አግብታ ገብሬን፣ ገብሬም ራስ ተብለው ከነቤተሰቦቻቸው ከ1877 ዓ.ም ጀምሮ ለ65 ዓመታት የመሳፍንቱን ዘመን ጨምሮ የንጉሱ እንደራሴ ሆነው ኢትዮዽያን ያስተዳደሩ ሲሆኑ፣ የጣይቱን አያት ደጃዝማች ሃይለማርያምን ይወልዳሉ፣ ደጃች ሃይለማርይም ደግሞ የኦሮሞ የዘር ሀረግ ያላቸው፣ የንጉስ ተክለ ጊዮርጊስ የልጅ ልጅ የሆኑትን የራስ ጉግሳን ልጅ፡ ወ/ሮ ሂሩት ጉግሳን አግብተው መርሶን፣ ብጡልንና ወ/ሮ የውብዳርን ይወልዳሉ። ብጡል በበኩላቸው ደጃዝማች ተብለው ሲገዙ ሳሉ ጣይቱን፣ ወሌን፣ አሉላንና ደስታን ይወለወዳሉ። በሗላም በ1845 ዓ.ም ራስ አሊና ደጃች ካሳ በሁዋላ ዓጼ ቴዎድሮስ የተባሉት አይሻ ላይ በተዋጉበት ወቅት፣ ደጃዝማች ብጡል ከራስ አሊ ወገን ተሰልፈው ስለነበር ህይወታቸው በውጊያው ላይ እንዳለፈ ይነገራል።
በሗላም በ1846 ዓ.ም አጼ ቴዎድሮስ ሠራዊታቸውን አስከትተው ወደ ሸዋ ዘምተው ከንጉስ ሃይለመለኮት ጋር ተዋግተው ስለነበር፣ ንጉስ ሃይለመለኮት ድል በመሆናቸው የ12 ዓመት እድሜ የነበራቸው ልጅ ምኒሊክን በግዞት ወደ መቅደላ ወስዷቸው። ልጅ ምኒልክም ቀደም ሲል በአባታቸው ሳቢያ ባላንጣ አድርገው እንዳያጠፏቸው በመስጋት፣ በሎሌነት ለአፄ ቲዮድሮስ አድረው መቅደላ አምባ በግዞት ይኖሩ ከነበሩት ከልጅ ወሌና አሉላ ብጡል ጋር ተዋውቀው አብረው አደጉ።
ጸሐፊ ትዛዝ ገብረስላሴ (ታሪክ ዘመን ዘዳግማዊ ሚኒል ንጉሰ ነገስት ዘኢትዮዽያ) በተሰኘ መጽሐፋቸው እንዳሰፈሩት፣ ልጅ አሉላና ልጅ ወሌ መልካቸው እጅግ ያማረ ስለነበር፣ የአጼ ምኒሊክ ሞግዚት የነበረው አቶ ናደው የሚባል ሰው ባያቸው ጊዜ በመደነቅ፣ እህት የላችሁምን? ሲል ጠየቃቸው። እነሱም “ እሀታችን ጎጃም ደብረ መዊዕ ከእናታችን ጋር በደብር ተቀምጣለች ” ሲሉ መለሱለት። አንድ ቀን በቅሎውን አስጭኖ ወደ ጌቶቹ በመሔድ ጣይቱን ከምኒሊክ ጋር ለማጋባት ማለዳቸው። እነሱም “ አጼ ቲዎድሮስ አልጋውን የወሰዱት ከኛው ወገኖች ከራስ አሊና ከደጃች ውቤ ላይ ስለሆነ፣ ሁለቱን የነገስታትና የመሳፍንት ዘሮች ብናጋባ እኛን እንደባላንጣአይተው በጥርጣሬ ሁላችንንም ያጠፋናል፣ እግዚአብሔር የፈቀደው ጊዜ ይሁን እንጅ ላሁን አይሆንም ” በማለት ሲመልሏቸው፣ ተስፋ ቆርጠው በምትኩ የአጼ ቴዎድሮስን ልጅ ወ/ሮ አወጣሸን አጋብተው አስቀመጧቸው።
ብላቴን ጌታ ህሩይ ወልደስላሴ ደግሞ (የኢትዮዽያ ታሪክ) በተሰኘ መጽሐፋቸው እንደጻፉት፣ አቤቶ ምሊሊክ በ1857 ዓ.ም ከመቅደላ አምባ አምልጠው ወደሸዋ ከገቡ በሁዋላ፣ በነሐሴ 24 ቀን 1857 ዓ.ም በአባታቸው ዙፋን ነገሱ። በሁለተኛው ዓመት ልጅ ወሌና ልጅ አሉላ አጼ ቲዎድሮስ ከድተው ለምኒሊክ በሎሌነት ማደር ጀመሩ። ከዛም ልጅ ወሌ ደጃዝማች፣ ልጅ አሉላ ደግሞ ፊታውራሪ ተብለው በክብር ይኖሩ ጀመር ይሉናል።
አጼ ምኒሊክ በ1869 ዓ.ም ባህርዳር አቅራቢያ ተገኝተው የፋሲካን በዓል በአከበሩበት ወቅት በጣይቱ እናት በወ/ሮ የውብዳር ቤት በእንግድነት ተገኘተው ከጣይቱ ጋር ተዋውቀው ወደ ደብረብርሀን ተመለሱ። በ1871 ዓ.ም ምኒሊክ መክረውና ዘክረው አለቃ ተክለ ማርያምን ወልደሚካኤልን ደብዳቤ አስይዘው ወደ ጎጃም ላኳቸው። ከዛም ወ/ሮ ጣይቱ በደንገጡሮችና በአሽከሮች ታጅበው ወደ ሸዋ መጥተው በወንድማቸው በደጃች ወሌ ቤት ተቀምጡ።
አቤቶ ምኒሊክ ወደ ጎጃም ዘምተው ከንጉስ ተክለሓይማኖት ጋር እምባቦ ላይ በተዋጉበት ወቅት ባለቤታቸው ወ/ሮ ባፈናም አብረዋቸው ዘምተው ነበር። በሰራዊቱ ሰፈር ፈንጣጣ ገብቷል የሚባል ወሬ ሰለተሰማ፣ በድሮ ዘመን በሠራዊቱ ሠፈር እንዲህ ያለ ወሬ ሲሰማ፣ ለደህንነት ሲባል ወይዛዝርቱ ከሠራዊቱ ተነጥለው እንዲቆዩ ይደረግ ነበርና ወ/ሮ ባፈናም ከምኒሊክ ተለይተው ቀድመው ወደሸዋ እንዲመለሱ በማሰብ መኳንንቱ መክረው ሰደዳቸው። ወ/ሮ ባፈናም ንጉስ ምኒልክን ለመክዳት ያስቡ ነበርና፣ ወሎ ላይ ሲደርሱ ካማቻቸው ይማሙ አሊ ጋር መምክረው፣ ማላ አደገው ወደ ሰዋ ሄዱ። ሸዋም ሲደርሱ የመረሓቤቴውን አቤቶ መሸሻ ሰይፉን አሳምነውና አሳምጸው ታሞ ገብተው በመሸፈታቸው ከንጉሱ ጋር ቅያሜ ገቡ። በወቅቱ አጼ ምኒሊክ በወ/ሮ ባፈና መክዳት አዝነው የነበሩ ሲሆንም በሁዋላ ግን ወ/ሮ ባፈናን ፈትተው፣ ሚያዝያ 25 ቀን 1875 ዓ.ም የፋሲካ መድሃኒአለም እለት ከወ/ሮ ጣይቱ ጋር ተጋብተው በአንኮበር መድሓኒዓለም ደብር ስጋ ወደሙ ተቀበለው መኖር ጀመሩ። በዚያን ጊዜም ፦
“ፍጥረቱ ተጨንቆ አፈና ይዞት
ዓለም ተደሰተ ጣሐይ ወጣለት” ተብሎ ተገጠመ።
አፈወርቅ ገብረየሱስ፡ ዳግማዊ አጤ ምኒልክበተሰኘውመፅሀፋቸውእንዳሰፈሩት፣ “ እስከዚያ ቀን ድረስ ከተመኙት ሁለት ነገር ይቀራቸው ነበር። አንዱ ያጤ ቴዎድሮስ እስር ሳሉ ከልጅነታቸው ጀምረው ይመኟቸው የነበረን ጣይቱ ብጡልን ለማግባት ሲሆን፣ አንዱ ደግሞ በውነተኛ ባያት በቅድመ አያትዎ በንጉሠ ነገሥቱ አልጋ ለመቀመጥና የተገባዎን የሰለሞንን ዘውድ በራስዎ ለመጫን ነበር።” አሁን ግን ጣይቱ በመምጣቷ አጼ ምኒሊክ ህልማቸው ሁሉ እውን ሆነ። ግርማው ተገፎ የነበረው የሸዋ ቤተመንግስት፣ የሞገስ ድባብ ለበሰ። እውነተኛው አዱኛና ደስታ ከጣይቱ ጋር ገባ። የሸዋ ድስታ የዛን ቀን ተጀመረ፣ ከጣይቱ ይልቅ <> መባል ይገባታል። ጣይቱ የተናገረችው ከምድር ጠብ የማይል፣ ለባሏ መልካም ደገፋ፣ ለኢትዮጵያ ጋሻ ናት። ኢትዮጵያም የጣይቱን ወሮታ አታጠፋም። ብልህ ይመርቃት፣ የተረገመ ይጥላት በማለት እኛን ጭምር ያሳስባሉ።
ቀኛዝማች ታደሰ ዘወልዴ ስለ እቴጌ ጣይቱ ብጡል የህይወት ታሪክ በፃፉት መጽሐፋቸው ደግሞ፣ ኮራዶ ዞሊ የተባለ ኢጣልያዊ ጸሐፊ የጻፈውን በመጥቀስ እንዳሰፈሩት፣ “ ወ/ሮ ጣዩቱ በጸባያቸው እውነተኛ፣ የተለዩ፣ ብልህና አስተዋይ ብቻ ሳይሆኑ፣ መልካቸው ጠይም፣ የደሰ ደሰ ያላቸው፣ ደማም፣ ቆንጆ ሴት ነበሩ። በዚህም ስብእናቸው በባላቸው ዘንድ እምነት ለማግኘት ጊዜ አልወሰደባቸውም ነበር “ ብለዋል።
በድሮው ልምድና ስርዓት እደሚደረገው ሁሉ አንድ ሰው ቅብዓ-መንግስት ከተቀባና ዘውድ ከጫነ፣ በሁለተኛው ቀን በቤተመንግስቱ ውስጥ ንጉሱ ለእተጌዩቱ ዘውድ ይጭንላት ስለነበር፣ አጼ ምኒሊክም ዘውድ በጫኑ በሁለተኛው ቀን እለተ ማክሰኞ ጥቅምት 27 ቀን 1882 ዓ.ም ለንግስናቸው በተሰናዳው ዳስ እቴጌን አነገሷቸው።
በእንጦጦ ማርያም ቤተመንግስት ውሰጥ ስለነበርው የንግስና ስርዓት ጸሀፊ ትእዛዝ ገብረስላሴ አድናቆታቸውን ጺገልጹ፣ “ የእቴጌይቱ የንግስና ሰርዓት ከፍተኛ መሰናዶ የተደረገበትና በታላቅ ስነስርዓት የተካሔደ ነበር። በወቅቱ የንጉሰ ነገስቱ ዙፋን ተዘርግቶ በዳሱ ውሰጥ ተዘርግቶ ይታይ ነበር። አዛዦች፣ ደንገጡሮች፣ አሽከሮች፣ ገረዶች፣ የተለያዩ መልክ ያሏቸውና ያሸበረቁ ልብሶች አድርገዋል። ከወረቅ በተሰሩ የቀለበት፣ የአንባርና የጉትቻ ጌጦች ደምቀዋል። በአሉን ለመመልከት የመጡት ሰዎች ብዛት ከፍተኛ በመሆኑ እልፍኝ አዳራሹ ባለመብቃቱ ደጃፉን ሞልቶት ይታይ ነበር ” ይሉናል።
ከዚአም፣ አጼ ምኒሊክ ከአቡነ ማቴዎስና ከካህናቱ ጋር በመሆን ወደ ዳሱ ገብተው በዙፋናቸው ተቀመጡ። ወ/ሮ ጣይቱ በወይዛዝርቱ ታጅበው የሐር መጋረጃ ተጎናጽፎ ከንጉሱ በስተቀኝ በተዘረጋው አልጋ ላይ ተቀመጡ። ካህናቱም “ ወትቀውም ንግስት በየማንከ በአልባሰወርቅ ዕጹፍት ወሕብርት” ንግሰት በወርቅ ዘቦና በሚያራ እንቁ ልብስ ተጎናጽፋ ከጎንህ ትቆማለች እያሉ ምስባክ አሰሙ።
በመቀጠል ሊቀ ዻዻሱ አቡነ ማቴዎስ የእቴጌ ጣይቱን ዘውዱን ከንጉሱ እጅ ተቀብለው ባርከው በራሳቸው ላይ ደፉላቸው። በዚያን ጊዜ የሐሩ መጋረጃ ተገለጠ፣ ካህናቱ ተነስተው ‘’አክሊለ ተቀጺላ ታንስኦ” እያሉ በከበሮና በጸናጽል ያሸበሽቡ ጀመር፣ ቀጥሎም ራሶች፣ ደጃዝማቾች፣ እነዲሁም ግራ አዝማቾች፣ ቀኝአዝማቾች፣ መሳፍንቱና መኳንንቱ ሁሉ አየተነሱ በፊታቸው እየቀረቡ እጅ ነሱ፣ ሃምሳ አንድ ጊዜም መድፍ ተተኮሰ። እቴጌ ጣይቱም ዘውዳቸውን እንደደፉ ከዳስ ተነስተው ወደእልፍኝ በገቡ ጊዜ መሳፍንቱ ጠመንጃቸውን እንዳነገቱ አጀቧቸው። ከዛም በሁዋላ በግቢ ትልቅ ግብዣም ተደረጎ፣ ሰርዓተ ንግሱም በሰባተኛው ቀን ተጠናቀቀ።
ከዚያ ጊዜ ጀምሮ እቴጌ ጣይቱ ብርሐን ዘኢትዮዽያ በሚል የንግስና ስም የክብር ማህተም ተቀረጾላቸው ከ1875 እስከ 1902 ዓ.ም ድረስ በኢትዮዽያ ኢኮኖሚያዊ፣ ፖለቲካዊ፣ ማህበራዊና ወታደራዊ ውሳንዎች ላይ ሁሉ ጉልህ ተሳትፎ ያደርጉ ጀመር። ነጋድራስ ተሰማ አሸቴ 1900 ባሰቀረጹት ሸክላ ስለ እቴጌ ጣይቱ ከዚህ የሚቀጥለውን ስንኝ ቋጥረው ነበር ፦
የእንጦጦ ከተማ ታውቋት ብርድነቱ፣
ድርብ ታለብሳለች እቴጌ ጣይቱ።….. ብለው እንደነበር አይዘነጋም።
አጼ ምኒሊክ ግዛት ለማቅናት፣ የአካባቢ ገዠዎችን ለማስገበር ከቦታ ቦታ ሲንቀሳቀሱ ሳሉ ሀገር በመምራት፣ የቤተመንግስቱን ስርዓት በማስከበር፣ በመጠበቅናና መኳንንቱን በማስተባበር ይመሩ ጀመር። በአንድ ወቅት አጼ ምኒሊክ ስለ እቴጌ ጣይቱ እንዲህ ብለው ተናግረው እንደነበር ይታወሳል። “ እቴጌ ጣይቱ የመከረችውሀገር የሚያሳድር፣ የተናገረችው ከምድር ጠብ የማይል፣ ፣ ለባሏ መልካም ድጋፍ፣ ለኢትዮዽያ ጋሻ ናት “ ብለው ነበር።
እቴጌ ጣይቱ የላቀ የሥራ ውጤት ያስመዘገቡትና ለከፍተኛ ደረጃ የበቁት በጥረታቸውና ጠንክረው በስራታቸው ነው። በእውቀትም ቢሆን፣ የኢትዮዽያን ኦርቶዶክስ ተዋህዶ ቤተክርስቲያን ታሪክና አስተምሮ ጠንቅቀው ለማወቅ የበቁ፣ በግእዝ ቋንቃ ሃይማኖታዊ ግጥሞችን የመግጠም ተሰጥኦ የነበራቸው፣ ጥልቅ ስሜታቸውንም በገናና ክራር በመደርደር የመግለጽብቃትየነበራቸው ከመሆናቸውም በላይ ገበታና ሰንጠረዥ መጫወት ይወዱ እንደነበር ይነገራላቸዋል።
ህዳር 4 ቀን 1879 ዓ.ም ወደ ሐረርን ዘምተው በነበሩበት ወቅት፣ ለረዠም ጊዜ ድምፃቸው ሳይሰማ ይቆያል፣ ህዝቡም መጨነቅ ይጀምራል። ቀናዝማች ታደለ ዘወልዴ ይህን አስመልክተው በመጽሀፋቸው እንዳሰፈሩት፣ “ የምኒሊክ ወሬ
በመጥፋቱና የህዝቡን መጨነቅ ጣይቱ በሰሙ ጊዜ ፍል ውሀ አጠገብ በተሰራላቸው ቤት ወርደው ተቀመጡ። ከዚያም መንደር በመመስረት ተጠመዱ። መኳንንቱም መሬት እየተመሩ ቤቶች ይሰሩ ጀመር። ህዝቡም የሚኒልክን በሕይወት መኖር በዚሁ አወቀናል ብሎ ከዳር እስከዳር ረጋ። ሀገሩም እጅግ ያማረ ሆነ። ሰራዊቱም ወደደው። እቴጌ ጣይቱም የህን ከተማ “አዲስ አበባ” ይባል ብለው አዘዙ “
ይቀጥላል።
  </TEXT>
</DOC>
<DOC>
 <DOCNO>108</DOCNO>
   <TEXT>
﻿የመላው ጥቁር ህዝብ የድል ሃውልት፤ የአሸናፊነታችን ምልክት ፤ የነፃነታችን አርማ የእምዬ ምኒልክ፤ የእቴጌ ጣይቱ እና የፊታውራሪ ገበየሁ 175ኛ የልደት በዓል...።
እንኳን ለታላቁ ንጉስ ወ ንጉሱ ነገስት ዘኢትዮጵያ ዳግማዊ አፄ ምኒልክ 175ኛ የልደት በዐል አደረሳቹህ...
"……… ምኒልክ በጥበብ ህዝቡን ሲያስተዳድር ህዝቡ በፍቅር እንዲከተለው እንጂ በፍርሀት አንዲገዛለት አይፈልግም። በዚህም ምክንያት በማስተዳደሩ በኩል የተዋጣለት ጥሩ መሪ ነው" (#ግሊከን)
"…… በምኒልክ ዘመን የሀገሪቱ ክብር አደገ። የዘመናዊ አስተዳደር መሰረት ተጣለ። ንጉሱም በዘመናዊ እና በጥበብ አስተዳደር ይመራሉ" (#ኦላንዶርፍ)
"…………… በምኒልክ እና በህዝቡ መካከል ርቀት የለም" ( #ሮድ)
"……… ምኒልክ የዘመናዊ ትምህርት ቤትን በመክፈት በኢትዮጵያ ውስጥ ዘመናዊ ትምህርት ዘር የዘሩ ሰው ናቸው ትምህርት ቤቱም የተሰራው ንጉሰ ነገስቱ በሰጡት የግል ገንዘብ ነው።" (#ጆን_ማርካኪስ)
……… 
የቀድሞው የአሜሪካ ፕረዘዳንት ጆንኦፍ ኬኔዲ " በምድር ላይ ጀግና ጥራ ብትሉኝ ቀድሜ ምጠራው የንጉስ ሚኒሊክን ነው ደርባባና ደፋር ናቸው። የነጭ ቅኝ ገዥን በአፍሪካ ምድር ያንበረከኩ ቆራጥ ሰው ። ኢትዮጵያውያን ጀግንነታቸው የመነጨው ከሌላ ሚስጥር አይደለም ከሚኒሊክ ነው። ለዚህም አገሬ አሜሪካ በክብር እዚህ ድረስ ታሪካቸውን በሙዚየም አስቀምጣለች" በማለት ገልፀዋቸው ነበር።
የፈረንሳዊ የቀድሞው መሪ ዣክ ሽራክ" የት አለ ጀግና ለዛውም በአፍሪካ ምድር ከንጉስ ሚኒሊክ በላይ " በማለት ዘክረዋቸው ነበር።
የሊቢያው መሪ ጋዳፊ ከመኖሪያ ሰገነታቸው ባንዱ ክፍል የንጉስ ሚኒሊክ ፎቶ ነበር ከስሩም " ታላቁ ሰው " ይላል።
በመላው የአፍሪካ አገራት የንጉስ ሚኒሊክ ታሪክ ትልቅ የመንፈስ መነቃቂያ ነው።
እናም ማንበቤን ቀጠልኩ በራሳቸው አገር ህዝቦችስ እንዴት ይወደሳሉ። አይ....ነብይ በሀገሩ.....አይደል የሚባለው...።
ዕምዬ ምኒልክ ነሐሴ 12 ቀን 1836 ዓ.ም የተወለዱበት ዕለት
ነው፡፡
ዳግማዊ ዓፄ ምኒልክ ከአባታችው ከሸዋው ንጉሥ ኃይለ
መለኮት ሣህለ ሥላሴና ከእናታቸው ወይዘሮ እጅጋየሁ ለማ
አድያም ቅዳሜ ነሐሴ ፲፪ ቀን ፲፰፻፴፮ ዓ.ም. ደብረ ብርሃን
አካባቢ አንጎለላ ከሚባል ሥፍራ ተወልደው፤ በአንጎለላ መቅደላ
ኪዳነ ምሕረት ቤተ ክርስቲያን ክርስትና ተነሱ።
አያታቸው ንጉሥ ሣህለ ሥላሴ የልጁን መወለድ ሲሰሙ “ምን
ይልህ ሸዋ” በሉት ብለው ስም አወጡ። እሳቸው “…ምኒልክ
በሚል ስም የሚነግሥ ንጉሥ ኢትዮጵያን ታላቅ ያደርጋታል”
የሚል ትንቢት ስለነበር ‘ምኒልክ’ የኔ ስም ነው ብለው ነበር።
ሆኖም፣ በህልማቸው ከልጁ ጋር አብረው ቆመው ከሳቸው ጥላ
የልጁ ጥላ በልጦ፤ በእግር የረገጡትን መሬት ሲያለካኩ እሳቸው
ከረገጡት ልጁ የረገጠው ረዝሞ አዩ። ከዚህ በኋላ “ምኒልክ የኔ
ስም አይደለም። የሱ ነው። ስሙን ምኒልክ በሉት” ብለው አዘዙ
ይላል ጳውሎስ ኞኞ “አጤ ምኒልክ” በተባለው መጽሐፉ (ገጽ
፲፪)ምኒልክ እስከ ሰባት ዓመታቸው ድረስ መንዝ ውስጥ ጠምቄ
በሚባል አምባ ከእናታቸው ዘንድ አደጉ።አያታቸው ንጉሥ ሣህለ
ሥላሴ ሲሞቱ የሸዋውን አልጋ የምኒልክ አባት ንጉሥ ኃይለ
መለኮት ሣህለ ሥላሴ ወረሱ።
ዓፄ ቴዎድሮስ በጥቅምት ወር ፲፰፻፵፰ ዓ.ም ትግራይንና ወሎን
አስገብረው፣ አቤቶ ምኒልክ ገና የአሥራ ሁለት ዓመት ልጅ ሳሉ፤
የድፍን አማራንና የወሎን ጦር አስከትተው የሸዋውን ንጉሥ
ኃይለ መለኮትን ለማስገበር ሸዋ ገቡ። ሁለቱ መሪዎች ጦርነት
ለመግጠም ተዘጋችተው ሲጠባበቁ ንጉሥ ኃይለ መለኮት
ባደረባቸው ሕመም ጥቅምት ፴ቀን አረፉ። በዚህ ጊዜ የሸዋ
መኳንንት ሕጻኑን ምኒልክን ከጠላት እጅ እንዳይወድቅባቸው
ይዘው ሸሹ፤ ዳሩ ግን ዓፄ ቴዎድሮስ እንደሚከታተሏቸው ስላወቁ
ኅዳር ፴ ቀን ፲፰፵፰ ዓ.ም የልጅ ምኒልክ ሠራዊትና የዓፄ
ቴዎድሮስ ሠራዊት በረከት ላይ ገጥሞ የምኒልክ ሹማምንት
እነአቶ በዛብህ፣ እነአቶ አንዳርጋቸው ሁሉ ተያዙ። ልጅ ምኒልክም
ለቴዎድሮስ ገባ።
#የዕምዬ_ምኒልክ_ዜና_ዕረፍት...
አቶ ተክለጻድቅ መኩርያ ስለ ዕምዬ ምኒልክ ዜና ዕረፍት፣ “ዐፄ
ምኒልክና የኢትዮጵያ አንድነት” መጽሐፍ ላይ ካሠፈሩት ሀተታ
የሚከተለው ይገኝበታል።
ንጉሠ ነገሥት በ፲፱፻ ዓ/ም የዠመራቸው በሽታ እየጸና ሔዶ
በመጨረሻ ሰውነታቸው ዝሎ፣ አንደበታቸው ተዘግቶ እንደቆየ
በታኅሣሥ ፫ ቀን ፲፱፻፮ ዓ/ም ከዚህ ዓለም በሞት ተለዩ። የሸዋ
ንጉሥ (፲፰፻፶፯–፲፰፻፹፩) በኋላም፣ የኢትዮጵያ ንጉሠ ነገሥት
(፲፰፻፹፪–፲፱፻፮) በነበሩበት ዘመን ሁሉ ክፉውን በክፉ ሳይሆን፣
ክፉውን በደግነት እየመለሱ ጥፋትን ሁሉ በትዕግሥት እያሸነፉ፣
አገር የሚሰፋበትን ልማት የሚዳብርበትን፣ ሕዝብ ዕረፍትና
ሰላም የሚያገኝበትን ከማሰብና ከመፈጸም አልተቆጠቡም።
የአውሮፓን ኃያል መንግሥት በጦር ሜዳ በማሸነፍ ኢትዮጵያን
በዓለም እንድትደነቅ አድርገዋል።
የዳግማዊ አፄ ምኒልክን ዜና ዕረፍት በወቅቱ ለመደበቅ
ቢሞከርም ወሬው ካንዱ ወደሌላው እየተላለፈ ነገሩን የተረዳው
ሁሉ፣ “እምዬ ጌታዬ፣ እምዬ አባቴ” እያለ በየቤቱ ያለቅስ ነበር።
ከአልቃሾቹ አንዱ፣ “ፈረስ በቅሎ ስጠኝ ብዬ አለምንህም አምና
ነበር እንጂ ዘንድሮ የለህም፤” አለ ይባላል።
በንጉሠ ነገሥቱም ሞት ዋናዎቹ ሐዘንተኞች ባለቤታቸው እቴጌ ጣይቱ፣ ልጃቸው ወይዘሮ ዘውዲቱና ብዙ መኳንንት አሉ። በልቅሶውም ጊዜ እቴጌ ጣይቱ፣ “ነጋሪት ማስመታት፣ እምቢልታ ማስነፋት ነበረ ሥራችን፣ ሰው መሆን አይቀርም ደረሰ ተራችን” ብለው ገጠሙ ይባላል።
እንኳን 175ኛ ለታላቁ ንጉስ ወ ንጉሱ ነገስት እና 179ኛ የእቴጌይቱ ልደት ነሐሴ 12/ 2011 አደረሳቹህ...!!!
  </TEXT>
</DOC>
<DOC>
 <DOCNO>109</DOCNO>
   <TEXT>
﻿የአርበኛ እናቶቻችንና አባቶቻችን የአድዋ ድል ቁልፍ ሚስጥር ውስጣዊ ልዩነቶቻቸውን አቻችለው በህብረትና በአንድነት ተደምረው ለአንድ ሀገር መቆማቸው ነው- ጠ/ሚ ዶ/ር አብይ
አዲስ አበባ ፣ የካቲት 22 ፣ 2011 (ኤፍ ቢ ሲ) የአርበኛ እናቶቻችና አባቶቻችን በአድዋ ድል የመቀዳጀታቸው እና የማሸነፋቸው ቁልፍ ሚስጥር ውስጣዊ ልዩነቶቻቸውን አቻችለው በህብረትና በአንድነት ተደምረው ለአንድ ሀገር በመቆማቸው መሆኑን ጠቅላይ ሚኒስትር ዶክተር አብይ አህመድ ገለፁ።
ጠቅላይ ሚኒስትር ዶክተር አብይ አህመድ 123ኛው የአድዋ ድል በዓልን ምክንያት በማድረግ የአንኳን አደረሳችሁ መልዕክት አስተላልፈዋል።
በመልዕክታቸው እናት አባቶቻችን በአድዋ የተቀዳጁት ድል በኢትዮጵያ ምድር የኢትዮጵያ እንጅ የቅኝ ገዥዎች ሰንደቅ አላማ እንዳይውለበለብ ያደረገ ብቻ ሳይሆን የኢትዮጵያዊያን ነፃነት ታፍሮና ተክብሮ እንዲኖር ያስቻለ ደማቅ የታሪክ አሻራ ነው ብለዋል።
ጠቅላይ ሚነስትሩ በመግለጫቸው የደምና የአጥንት መስዕዋትነት የተከፈለበት ይህ ድል የዛሬውና የነገው ትውልድ በቅኝ አገዛዝ ቀንበር ትክሻው ጎብጦ አንገቱን ደፍቶ እንዳይኖር እንዳደረገ ተናግረዋል።
የአድዋ ድል በዓል በዓለም ፊት በኩራት እንድንቆም አባቶቻችን ያወጁልን አክሊልም ነው ሲሉም ጠቅላይ ሚኒስትር ዶክተር አብይ አህመድ ግልጸዋል።
ኢትዮጵያዊውያን በጣሊያን ጦር ላይ የተቀዳጁትና ከኢትዮጵያ ባለፈ ለመላው አፍሪካ ብሎም በባርነት ቀንብር ስር ለነበሩ የዓለም ህዝቦች ተስፋ የፈነጠቀና ወኔ የሰነቀ ታሪካዊ ክስተት እንደሆነም አስረድተዋል።
ድሉ ትናንትን ዘክረን ዛሬን መርምረን ነገን ለማቅናት ወሳኝ ነው ያሉት ጠቅላይ ሚኒስተሩ፥ ወደ ሌሎች ድርብ ድርብርብ ድሎች መሸጋገሪያ የድካም መርቻ ጉልበታችን በዛለ ጊዜም መበርቻ ነው ብለዋል።
ለዚህም ከአድዋ ድል ወዲህ በአድዋም ይሁን በሌላ መልኩ የተቀዳጀናቸው ስኬቶች ህያዋን ምስክሮች መሆናቸውን አንስተዋል።
ጠቅላይ ሚኒስትሩ የዛሬው ትውልድ የሚገጥሙትን ፈተናዎችና ተግዳሮቶች በድል በመወጣት የአያቶቹን እና የአባቶቹን ታሪክ የሚደግምበት ጊዜ ላይ እንገኛለንም ነው ያሉት።
አድዋ ከትግልና ድል የሚሻገር ረቂቅ ነው ያሉት ጠቅላይ ሚኒስትሩ፥ ህይወታዊ አስተምህሮ የያዘ የጥቁር ህዝቦች የነጻነት ፍልስፍና መሆኑንም ገልጸዋል።
የአድዋ ድል መላው ኢትዮጵያውያን ከጫፍ ጫፍ በመተባበር የማንነታቸውን ልክ ያሳዩበት የመስዋዕትነት ውጤት መሆኑንም አንስተዋል።
ድሉ የሴት ኢትዮጵያውያን የአርበኝነት ተጋድሎና የላቀ ሚና መገለጫ ነው ያሉት ጠቅላይ ሚኒስትር ዶክተር አብይ፥ የአድዋ ድልን የሚያከብር ህዝብም የሴቶች ክብር የገባው ሊሆን ይገባልም ብለዋል።
የአድዋ ድል ህዝብና መንግስት ሲተባበሩ የሚበግራቸው ነገር አለመኖሩን ማሳያ እንደሆነም አውስተዋል።
በዓሉን ስናከብርም እንደ አዲስ ትውልድ በድሉ ውስጥ የተካተተውን ምስጢር በመረዳት መሆን ይገባልም ብለዋል በመልዕክታቸው።
በአድዋ ድል ውስጥ ህልውናን አፅንቶ መኖር፣ ዲፕሎማሲ፣ ወታደራዊ ስትራቴጂ፣ ታላቅ ውስጣዊ የህዝቦች ህብረትና አንድነት፣ ጥበብና ተግባቦት፣ ፍቅር እና መስጠት፣ ክብርና ጀግንነት ሞልቶና ሰፍቶ የነበረ መሆኑን እረዳለን ብለዋል ጠቅላይ ሚኒስትሩ።
በመልዕክታቸው አንድን ሀገራዊ ድል ለማስመዝገብ የሁሉንም አካላት ተሳትፎ የግድ እንደሚል እንማራለን ብለዋል።
የሀገር መሪዎች፣ የጦር አበጋዞች፣ ቃፊሮች፣ ወታደሮች፣ ስንቅ አዘጋጆች ሀኪሞች፣ አዝማሪዎች ፣ የሃይማኖት አባቶች ፣ እንጨት ፈላጮች ፣ ውሃ ቀጂዎች፣ የእደ ጥበብ ባለሙያዎች ፣ ታሪክ መዝጋቢዎች ሌላ ቀርቶ ክብቶችና አጋሰሶች እንኳን ሳይቀሩ ለድሉ የሚጠበቅባቸውን ሁሉ አድርገዋል። መደመር ማለት ይሄ ነው ብለዋል ጠቅላይ ሚኒስትሩ በመልዕክታቸው።
በጦር መሳሪያ አቅም፣ በሀብት፣ በወታደራዊ አደረጃጀት እና ዘመናዊ የጦር ስልት በወቅቱ ታላቅ ደረጃ የደርሻለሁ ብሎ ያሰበውን የኢጣሊያ ወራሪ ጦር ከዚህ በፊት ባልታየና በታሪክ ውስጥ ባልተስተዋለ ጀግንነት፣ አርበኛ እናቶቻችንና አባቶቻችን ድል የመቀዳጀታቸው እና የማሸነፋቸው ቁልፍ ሚስጥር ውስጣዊ ልዩነቶቻቸውን አቻችለው በህብረትና በአንድነት ተደምረው ለአንድ ሀገር በመቆማቸው ነው ያሉት ጠቅላይ ሚኒስትር ዶክተር አብይ፥ ብልህ ትውልድ ከአድዋ የድል መሰዊያ ላይ ሊጭር የሚጋባው ነገርም ይሄን ሊሆን ይገባል ብለዋል።
የዛሬዎቹ ኢትዮጵያውያን እንደ ትናንቶቹ ኢትዮጵያውያን በህይወት መስዋዕትነት ብቻ ሳይሆን እየኖርን በመስራት፣ በደም የተቀበልናትን ሀገር ነፃነቷን ጠብቀን ለመጪው ትውልድ ለማስተላለፍ ጠንክረን መታገል ይገባናል ሲሉ አሳስበዋል።
በልዩነት ተቆራቁሰን እርስ በእርስ የምንጫረስና የምንጠፋፋ ሳይሆን የሀገሪቱን ችግሮች ለመቅረፍ እንድንችል በህብረትና በአንድነት፣ በፍቅርና በይቅርታ ወደፊት መራመድ እንደሚገባ ገልፀዋል።
መሪና ተመሪ በሁሉም ጉዳዮች ባይግባቡ እንኳን የሀገርን ነፃነት፣ አንድነት፣ እኩልነት፣ ፍትህና ዴሞክራሲን በተመለከተ ጉዳዮች ግን ተግባብተውና አንድ ሆነው ከራሳቸው አልፎ ለሌላው የሚተርፍ ድል ያስመዘግባሉ ነው ያሉት በመልዕክታቸው።
በደምና አጥንት የተጠበቀን አንድነት ከስነ ልቦናና ከክብር ትሩፋትነት አልፎ ለኢኮኖሚ ፀጋነት እንዲተርፍ በደም ሳይሆን በላብ፣ በአጥንት ሳይሆን በጉልበት የምንከፍለው የመጪው ትውልድ እዳ አለብን ብለዋል።
ይህ የተጋዳሎ ታሪክ በዓለም ፊት ተገቢውን ቦታ እንዲይዝ በሳይንሳዊ ምርምር እና በጥበባዊ ስራዎች ማረጋገጥ እና ማድመቅ እንደሚገባም ነው በመግለጫቸው የጠቆሙት።
አድዋ እስካሁን በተከናወኑት ስራዎች ብቻ ተዘርዝሮ እና ተዘክሮ የሚያልፍ አይደለም ያሉት ጠቅላይ ሚኒስትር ዶክተር አብይ፥ ያገባናል የሚሉ ሁሉ ከስነ ጥበብ፣ ከእምነት፣ ከፍልስፍና፣ ከታሪክ እና ከሴቶች ተሳትፍ፣ ከመሪነት ጥበብ፣ ከሀገራዊ አንድነት፣ ከውትድርና ሳይንስ፣ በኢኮኖሚ ራስን ከመቻል ብሎም ከጥቁር ሀዝቦች የነፃነት እና የትግል ታሪክ ፋና ወጊነት ጋር በማስተሳሰር ዓለም አቀፋዊ ደረጃ ያለው ስራ እንዲያከናውኑ ጥሪ በማቅረብ በዚሁ ውስጥም መንግስት የበኩሉን ድርሻ ለመወጣት ዝግጁ መሆኑን አረጋግጠዋል።
  </TEXT>
</DOC>
<DOC>
 <DOCNO>110</DOCNO>
   <TEXT>
﻿"ዳግማዊ ዐጤ ምኒልክ — #ጥቁሩ #የነጭ #ጌታ
የማንነት ቀውስ ዋግ እንደመታው አገዳ ያኮሰሳቸው ኦነጋውያንና ፋሽስት ወያኔዎች #የበታችነት #ስነልቦናቸው ታሪክ በማርከስና የአለም ጀግኖችን በመዝለፍ የሚሽርላቸው እየመሰላቸው የዳግማዊ ምኒልክን ድልድይ ሰብረው ሕዝባችን የሚሉትን በዘመናቸው በድቅድቅ የባርነት ጨለማ ውስጥ ከተውትና እንዳይተነፍስ ነጻነቱን አፍነው አሳሩን እንዲያይ እያደረጉ ይህንን የጫኑበትን ቀንበር ለመስበር ብርቱ ጥረት እንዳያደርግ ያለዘመናቸው ወደኋላ ተጉዘው ስላልኖሩበት ዘመን ፖለቲካ የወለደውን የሐጢዓት ክስ እየነዙ ሲያላዝኑ ይውላሉ። ወይን ጠጁ ምኒልክ ግን እያደሩ ጣማቸው እየጨመረ በመሄድ ላይ ይገኛል። ጎሰኞቹ ግን በዘመናቸው አይናቸው እያየ ከሚፈጸመው በደል ይልቅ ከ140 ዓመታት በፊት ተደረገ ተብሎ #በተረት #አባቶቹ በነ ተስፋዬ ገብረ አብ የተደረሰውን ወሬ ሳያያዩ እያመኑ፤ የሚያዩትን ግን ማስተዋል የተሳናቸው ያለዘመናቸው የሚኖሩ ለድንጋይ ዘመን ሰውነት እንኳ አንሰው ይገኛሉ።
ተረት የወለደው ያለፈ አርቲቡርቲ ተጭኗቸው ነገን ሳይሆን ዘወትር በትናንተና ለመኖር የሚያተጋቸው የተወናከረው ፖለቲካቸውና የተኮላሸው የዛሬ ተግባራቸው ትናንትና «ተበድለናል» ከሚሉት በላይ ሕዝባችን ለሚሉት የዛሬው ሞቱን እያቀላጠፉለት መሆኑን ግን ገና የተገነዘቡት አይመስልም። እነዚህ የጥላቻ ብሔርተኞች፤ የነጻነትን ብርሃን፤የዘመናዊነትን ጎዳና፤ የአንድነትን መሠረት ከወረሪና ከተስፋፊ ቅኝ ገዢ #አውሮፓውያን #በብርቱ #ታግለው #የክብርን #አክሊል፤ የኩራትን መንፈስ ያወረሱንን ደጋጎቹን አያቶቻችንንና ታላቁን መሪያቸውን ዳግማዊ ምኒልክን በማንጓጠጥ ስለደከሙና አገራችንንም ገዝግዘው ስለጣሏት ዛሬ በአለም ላይ በስደት፤ በርሃብና በውርደት እንድንታወቅ ባደረገን፤ ፋሽስት ጥሊያንና ናዚ ኦነግ ከፈጸመቡን ጭካኔዎች በላይ ክፉት አገራችን ያስተናገደች ይመስል በተለይ ከዐማራ ወገን እውነት በተነገረ ቁጥር የድሮ ወደሚሉት ስርዓት ለመመለስ የተደረገ አድርገው በማቅረብ ሊያሸማቅቁበት ይሞክራሉ።
በዚህ የሰለጠነ ዘመን ትናንትና በተጫናቸው ባሪያ አሳዳሪ ፋሽስታዊ አገዛዝ ላይ ድል መቀዳጀት ያልቻሉ ደካማና ልፍስፍስ የጥላቻ ግብረ ኃይሎች ሁሉ ጀግኖች አያቶቻችንን ለመዝለፍ ሲንጠራሩ ይበልጥ እየተዋረዱ መሆናቸውን እንኳ አለመረዳታቸው የሚያስገርም ነው። ያለፈውን ታሪክ ስኬት እንደመነሻ አድርጎ ከዚያ በላይ ለመስራት መነሳት የማይፈልግ ትውልድ ባለፈው ትውልድ ብቻ ሳይሆን በራሱ ትውልድ ታሪክም ሲያፍር የሚኖር ትውልድ ነው። የዳግማዊ ምኒልክ ጥላቻ ርዕዮታለማቸው የሆነ የእርስ በእርስ መተላለቅ ነጋሪት ጎሳሚዎችና #የጥላቻ #ዶክተሮች ፖለቲካ የሚፈጥረው ትውልድ ግን የሚያፍረው ባለፈው ትውልድና በራሱ ትውልድ ታሪክ ብቻ ሳይሆን የወደፊቱንም ትውልድ እጀ ሰባራ አድርጎ በታሪኩና በአገሩ ሲያፍር እንዲኖር የሚያደርግ ነው።
ተወደደም ተጠላም ዳግማዊ ምኒልክ ወደፊትም ለማግኘት የሚያዳግቱ፤ በታሪክም ያልታዩ #የመላው #ጥቁር #አለም #ክስተት #ናቸው። በካድሬዎቹ «ታላቁ መሪ» እየተባለ ሲሞካሽ የኖረው መለስ ዜናዊ በቢሊዮን ዶላር የውጭ ርዳታና ብድር እየጎረፈለት፤ ከሌላው አለም ሊያገኘው የሚችለውን «ስልጣኔ» ሁሉ እያገኘ ማድረግ ያልቻለውን ነገር ዐጤ ምኒልክ ግን በጠላት ተከበው፤ ከግራ ከቀኝ የሚመጣባቸውን ጠላት በትክሻ፣ ባህያና በበቅሎ የተያዘ በሶ፣ ቆሎና ጥሬ እየበሉ፤ በወጣ ገባውና አስቸጋሪው አገራችን እየተንገላቱ፤ተበታትኖ ይኖር የነበረውን ህዝብ ከነበረበት የአስተሳሰብ አድማስ [Paradigm] አውጥተው ወደ አዲስ የአስተሳሰብ አድማስ [New Paradigm] በመክተት ለኑሮ አስፈላጊያቸው የሆነውን ነገር ሁሉ በሀገራቸው ውስጥ ሰርተውና አሰርተው ራሳቸውን ችለው በመኖር በሰላምና በአንድነት የቆመች ታላቅ አገር መመስረት ችለዋል።
ድሮ፤ ያኔ ድሮ፤ ይህ የታያቸው አለቃ ገበረሃና «ገብረሃና ሞቷል» ብለው ቤተ መንግሥት ወሬ እንዲወራና ለተዝካራቸው ማውጫ የሚሆነ ዐጤ ምኒልክ ወደ ትውልድ መንደራቸው ናባጋ ጊዮርጊስ ጠገራ ብር እንዲልኩ ካስደረጉ በኋላ፤ ጠገራ ብራቸውን ጨርሰው ወደ ምኒልክ ቤተ መንግስት በመምጣት እጅ ነስተው ቆሙና «ምነው አለቃ ሞተሀል አልተባለም?» ብለው ዳግማዊ ምኒልክ ቢጠይቋቸው «ጃንሆይ በሞትሁበት ሰማይም ሆነ በኖርሁባት ምድር እንደምኒልክ የሚሆነኝ ሰው ባጣ ተመልሼ መጣሁ» ሲሉ መለሱላቸው አሉ። ዳግማዊ ምኒልክም ስቀው «የአንተ መላ ወትሮስ መቼ ጠፋንና» ብለው መሽቶ ኖሮ ወደ ግብር ቤታቸው አመሩ። አለቃም እዚያው ታድመው አመሹና አዝማዋን «ተቀበይ» በማለት የሚከተለውን ውስጠ ወይራ ሁለት ዘለላ ግጥም በማፍሰስ «ሞቷል» ካስባሉ በኋላ «ሄደው ባዩት» አለምም ሆነ ከዚያ በፊት ምድር ላይ እንደምኒልክ የሚሆናቸው ሰው እንዳጡ እንዲህ መሰከሩ...
ምንሊክ መጓዙን የምትጠይቁኝ፤
ፊትም አላለፈ ኋላም አይገኝ።
አለቃ እውነት አላቸው። ጥቁሩ ሰው ዳግማዊ ምኒልክ ነጭን ድል በመንሳት የነጭ ጌታ የሆኑ የምድሪቱ ብቸኛው ጥቁር ንጉሠ ነገሥት ናቸው። ከዚህ በተጨማሪ ዳግማዊ ምኒልክ አሸንፈው ብቻ ሳይሆን ተሸንፈውም ማሸነፍ የሚችሉ ብልህ መሪ ነበሩ። ይህ የዐጤ ምኒልክ የአእምሮ የበላይነት ነው እንግዲህ የዝቅተኝነት ስሜትና ጥላቻ ቀስቅሶ ለኦነግና ለወያኔ ፖለቲካ የሆነው። ዐጤ ምኒልክ ማንንም ሳያስገድዱ በብልህነታቸውና በሩህሩህነታቸው ብቻ በሕዝባቸው ዘንድ እምዬ ተብለዋል። የምኒልክን ሩህሩህነት ወዳጆቻቸው ብቻ ሳይሆኑ ተቃኞቻቸውና ጠላቶቻቸው ፈረንጆችም አይተውታል።
ተቀናቃኞቻቸው ዐጤ ቴዎድሮስ ሸዋን እንዲገዙ የሾሟቸው በዛብህ አባ ደክር፣ የወላይታው ገዢ ካዎ ጦናና የጎጃሙ ንጉስ ንጉስ ተክለ ሃይማኖት የምኒልክ ሩህሩህነት ደርሷቸዋል። ይህ የዳግማዊ ምኒልክ የአእምሮ ኃይል የበላይነት የቀሰቀሰው የዝቅተኝነት ስሜትና ጥላቻ ስሜት የወለዳቸው ወያኔና ኦነግ ግን የኒህን ታላቅ ሰው አሻራ ሊያጠፉ አብረውት ያልተሰለፉት የኢትዮጵያ ጠላትና ዳግማዊ ምኒልክ በሕይዎት ሳሉ ድባቅ የመቱት የውጭ ጠላት የለም። ታሪካቸው ይሰረዝ ዘንድም ብራና ፍቀው ቀለም በጥብጠው በጥላቻ ሞተር እየታገዙ ዘመቱባቸው። የጥላቻ ሐውልት አቆሙባቸው፤ ስማቸው እንዳይነሳም የሚያስቀስፍ እግድ ጣሉ።
የአያቶቹን እውነት አላስቀብር ያለው ብላቴናው ቴዎድሮስ ካሳሁን ግን አስታዋሽ ነውና ከኦነግ ‹‹ምኒልክ ሂትለር ነው›› እስከ ወያኔ ‹‹ምኒልክ ቅኝ ገዢ ነው›› ድረስ ለተጎሰሙ የጥላቻ ነጋሪቶች ዘመን በማይሽረው «የጥቁር ሰው»ዘፈኑ. . .
#ኢትዮጵያ #ሀገሬ የአፍሪካ መገኛ ናት፣
የነፃነት አርማ የሉአላዊነት፤ 
ያናብስቶች ምድር የአርበኞች ተራራ፣
በአለም አደባባይ ግርማሽ የተፈራ፤
የጥበብ ምልክት የፍቅር ማደሪያ፣
ኑሪ ለዘላለም ቅድስት ኢትዮጵያ፤
ዳግማይ ምኒልክ፣ ዳግማይ ምኒልክ፣
ምኒልክ፣ ምኒልክ፣ ዳግማይ ምኒልክ…
ሲል በይፋ የዳግማዊ ምኒሊክን የሀገር ባለውለታነት ታሪክ ጠቅሶ ተከራከረ።
ቴዎድሮስ ካሳሁን ይህንን የዳግማዊ ምኒልክን ዘመን የማይሽረው ታሪክ በመመስከሩ ብዙ እንግልትና ስቃይ ደርሶበታል። ስለ ዳግማዊ ምኒልክ በመዝፈኑ በችሎታው ያገኝው ስፖንሰር ከአክራሪ የኦነግ ፕሮግራም አቀንቃኞች ጫጫታ ከሱ ጋር እንዳይሰራ ተደርጓል፤ ካገር እንዳይወጣ ታግዶ የውጭ አገር ትርዒቶቹ ተሰርዘውበታል፤ በአገር ውስጥም ሊያቀርባቸው ያዘጋጃቸው አገር አቀፍ ትዕይንቶቹ ፍቃድ ተነፍጓቸዋል። ይህንን ሁሉ መስዕዋትነት የከፈለው እንደ ፋሽስት ወያኔ ድሀ እየመተረ፣ እርጉዝ እየገደለ አገር ስለዘረፈ አይደለም። ቴዎድሮስ ካሳሁን ይህንን ሁሉ መስዕዋትነት የከፈለው የአያቶቹን እውነት አላስቀብር ብሎ የዳግማዊ ምኒሊክን የሀገር ባለውለታነት የሻረውን የወያኔንና የኦነግ የተባበረ ፕሮፓጋንዳ ብቻውን ደምንሶ ከመቶ ሀያ አመታት በፊት የሆነውን ያንን የመላው ጥቁር ህዝብ ታላቅ ገድል ዛሬ የሆነ ያህል እንዲሰማን የሚያደርግ መንፈስ የመጫን ኃይል ያለው ድንቅ የዘፈን ክሊፕ በታሪክ ምንጣፍ ላይ በመቅረጹ ነው።
የጎሳ ፖለቲከኞችና የአፓርታይድ አራማጆች ምኒልክን ማውገዝ ከተው ፖለቲካ ማቆማቸው ስለሆነ እውነቱን ቢያውቁም ስለማይጠቅማቸው ምንም ነገር ማገናዝብ ባይፈልጉ ባያስፈርድባቸውም በነሱ የሚዘወረው ወጣትና የፈጠራ ትርክታቸው ሰለማ የሆነው ወገን ግን ዳግማዊ ዐጤ ምኒልክን የሚያወግዙ የዘር ፖለቲከኞችው ነጅዎች እንዲያገናዝቡ የማይፈልጓቸው የሚከተሉት አስር ነጥቦች ማወቅ ይኖርበታል፤
አንድኛ፡-
ከመቶ በላይ የነበረውን የተበጣጠሰ ነገድ ቀድመው በዘመኑ ይሰራበት በነበረው በኃይልም ሆነ በዘመኑ ስራ ላይ ባልዋለው በዲፕሎማሲ ባንድ ጥላ ስር ባያሰባስቡት ኖሮ ቅኝ ገዥዎች እያናጠሉ ሁላችንንም ቅኝ ይገዙን እንደነበረ አለማሰብ የአለምንም የአፍሪካንም የታሪክ ሀ፣ ሁ አለማወቅ ነው፤
ሁለት፡-
በዋናነት በሸዋ አማሮች፣ በሸዋ ኦሮሞዎችና በሸዋ ጉራጌዎች የሚመራው የዐፄ ምኒልክ ጦር እንደ ነጭ ወራሪ በቀለም ልዩነት የዘር ግንብ የሚገነባ ሳይሆን አንድ ካደረገው ወገኑ ጋር እንደ አንድ ሕዝብ መስርቶ፣ በየአካባቢው የሚነገሩ ቋንቋዎችን ተላምዶ፣ ለጠባቡ ክፍለ ሀገር ሕዝብ ሰፊ አገር ፈጥሮ፣ ሁሉንም የአገሪቱን አካባቢዎች ሀገሬ ብሎ ኗሪ መሆኑንና በዚህም የተነሳ ዛሬ ሁሉም የኢትዮጵያ ነገዶች በነጮች ፊት ቀና ብሎ እንዲሄድ ማስቻሉን ለመረዳት አለመፈለግ የእውቀት ጾመኛ ሆኖ በድቅድቅ ጨለማ መኖር ነው፤
ሶስት፡-
ዳግማዊ ምኒልክ ያስገበሯቸው ግዛቶች እንደ ሀገር ኅልውና ያልነበራቸው፣ ከጥንት ጀመሮ የኢትዮጵያ ግዛት ሆነው ሲገብሩ የኖሩና እሳቸውም በዘመናቸው መልስው ወደ ግዛታቸው ጠቀልሏቸው እንጅ በቅኝ ግዛት ያዟቸው የሚባለው ትረካ የፈጠራ ወሬ እንደሆነና አንዳችም የቅኝ ግዛት ማሳያ በኢትዮጵያ ውስጥ አለመከሰቱን አለማገናዘብ ታሪክ አለመማር ብቻ ሳይሆን የታሪክ ደጅ አለመድረስ መሆኑን፤
አራት፡-
የስኬት ጉዳይ እንጅ መጠቅለል የሁሉም ነገዶች የጎበዝ አለቆች አጀንዳ እንደነበረ ለመረዳት አለመፈለግ፤ መስፋፋፋ እንደ ኦሮሞ፣ ሲዳማ፣ ወላይታ አይነት ነገዶች ምኒልክም ኢትዮጵያን እንደገና አንድ ካደረጉ በኋላ እስከ 1966ቱ አብዮት የቀጠለ በማኅበረሰብ ጠባይ እንደነበር አለመገንዘብ፤
አምስት ፡-
በተለይ የኦነግ ፕሮግራም አቀንቃኞች ኦሮሞ የዋጣቸውን ከሰላሳ በላይ ነገዶችን ማንነት፣ ባህልና ቋንቋ በደግ እያነሱ እንደ ዋርካ ተስፋፍተው እየኖሩ «ምኒልክ ማንነታችንን አጥፍተዋል» ሲሉ የሚያቀርቡት የፈጠራ ክን መንታ አቋም [double standard] እና ፈጠራ መሆኑን ለማጤን አለመቻል፤
እንዴውም እዚህ ላይ ዐጤ ምኒልክ መወቀስ ካለባቸው ወደ ደቡብ በዘመቱበት ወቅት ከጥንት ጀምሮ የኢትዮጵያ መሬትና ሌሎች ሕዝቦች ይኖሩት የነበረውን የደቡቡን የአያቶቻቸውን አገር መልሰው አንድ ለማድረግ ሲዘምቱ ከዘመቻቸው ሁለትና ሶስት መቶ አመታት በፊት ኦሮሞ ሌሎችን ገድሎና አጥፍቶ በመስፋፋት የያዛቸውን የሌላ ነገዶች አካባቢዎች የኦሮሞ ይዞታ አድርገው ማጽናታቸውና በሌሎች ነገዶች ላይ ኦሮሞ ገዢ አድርገው መሾማቸው ብቻ ነው።
ስድስት፡-
የንጉሥ ምኒልክ ዘመን የመጠቅለል፣ የመገበርና የማስገበር እንጅ የሪፈረንደም ዘመን አለመሆኑን ከሰለጠኑት ከጀርመኑ ቢስማርክና ከጣልያኑ ጋሪባልዲ ታሪክ ለመማር አለመቻል ሌላው የማይምነታቸውን ጭራ ነው፤
ሰባት ፡-
በነጮች የተገዙትን እነ ሶማሊያና ሩዋንዳን እያዩ ምኒልክ ከሚገዛን በነጭ በተገዛን ብሎ መመኘት አለምን ያለማወቅ ያህል ድንቁርና መሆኑን አለመገንዘብ፤
ስምንት፡-
በምኒልክ አስተዳደር ውስጥ የነበሩ የሌሎች ነገዶች አባላትን ተሳትፎ በማሳነስ አገር አንድ የማድረጉን ዘመቻና አስተዳደሩ የአንድ ነገድ ብቻ እንደነበረ ማስመሰል፤ ሌላው ቢቀር ኢምባቦ ላይ ዳግማዊ ምኒልክና ንጉሥ ተክለ ሃይማኖት ሁለቱ በተጋጩ ጊዜ የጅማ፣ የወለጋ፣ የሸዋ ኦሮሞና የጉራጌ የተባበረ ጦር ጎጃምን ወግቶ እንደነበር እንኳ ለማስታወስ አለመፈለግ ኅሊና ያላቸውን ታዳጊዎች ልቀት ከመናቅ መሆኑን አለመገንዘብ፤
ዘጠኝ፡-
የንጉሥና የባላባት አስተዳደር በሁሉም ነገዶች ዘንድ ይሰራበት የነበረ መሆኑ ተዘንግቶ ምኒልክ ከአዳም በኋላ እንዳመጡት አድረጎ ማስቀመጥ፤ ለዚህ ምሳሌ የሚሆን የከፋው ንጉስ ጋኪ ሸረቾ ከምንሊክ ጦር ጋር ለመዋጋት በተቃረቡበት ወቅት በወቅቱ ምስራቅ አፍሪካ ኡጋንዳ ተቀማጭነት የነበረው የእንግሊዝ ወታደሮች አዛዥ ለከፋው ንጉስ ድጋፍ ሊያደርጉላቸው ሲጠይቋቸው የሰጧቸው መልስ ነው። ጋኪ ሸረቾ ለእንግሊዙ ወታደራዊ አዛዥ ሲመልሱ፤ እርዳታውን እንደማይፈልጉ በመግለጽ «እሱ ካሸነፈኝ ሀገሩን ጠቅልሎ ይገዛል፤ እኔ ካሸነፍኩት ደግሞ የሱን አገር እጠቀልላለሁ» ካሉ በኋላ «ይህ የርስ በርስ ውጊያ ነው፤ ባይሆን ከውጭ ከባህር ማዶ ለሚመጡት መዋጊያ ትረዳናለህ» በማለት የወቅቱን የምስራቅ አፍሪካ የእንግሊዝ ወታደራዊ አዛዥ መልሰውታል። የዛሬዎቹ የጥላቻ ዶክተሮችና ፕሮፌሰሮች ግን በዚያ ዘመን ጋኪ ሻሪቾ የነበራቸውን አይነት ቅንነትና እውነት የላቸውም።
አስር፡-
ምኒልክ በአሁኑ ደቡብ እና ደቡብ ምዕራብ ኢትዮጵያ ያደረጉት የግዛት ማስመለስ ዘመቻ ከሰሜን ህዝቦች ጋር እንዳደረጉት ሁሉ ግዛት ከማስፋት ባለፈ ሌላ አላማ እንደሌለው እየታወቀ ጦርነቱ ዘር ለማጥፋት እንደተደረገ ማስመሰል፤ ለዚህም ደግሞ የጥንቱን ትተን የቅርቡን እንኳ ብንወስድ የኢትዮጵያ ክልል ከምድር ወገብ ሶስት ዲግሪ እስከ አስራ ስምንት ዲግሪ፤ ከግሪንዊች ሜሪዲያን አስራ ሶስት እስከ አርባ ስምንት በመለስ ሲሆን ይህም ክልል የኢትዮጵያ መሬት ሆኖ የተከለለው ኢትዮጵያን ከ1314-1344 ዓ.ም. በገዙት በአጼ አምደ ጺዮን ዘመን መሆኑን አለማወቅ ናቸው።
ከዚህ በተጨማሪ በ21ኛው መቶ ክፍለ ዘመን ከ20 በላይ ባንክ የዘረፈና አርሲ ላይ በአደባባይ ንጹሐንን ዘቅዝቀው የሚነቅሉ ጎሰኞች ዳግማዊ ምኒልክን ሊያስወቅ የሚያስችል የሞራል ልዕልና እንደሌላቸው ከሚከተላቸው መንጋ የሚናገር ደፋር የኅሊና ሰው መጥፋቱ የዘር ማጥፋት ወንጀል ባገራቸው ፖለቲካ ተደርጎ እንዲታይ የራሱን አስተዋጽኦ አድርጓል።
በግፍ ዙፋኑ ላይ ተንፏሎ ለ27 ዓመታት የኖረው ወያኔም በቢሊዮን ዶላር የውጭ ርዳታና ብድር እየጎረፈለት፡ ከሌላው አለም ሊያገኘው የሚችለውን ስልጣኔ ሁሉ 'እያገኘ'፡ አገር ማስተዳደር ሲያቅተው፤ የርዕዮተ አለም ወንድሙን ኦሕዴድን በአንቀልባ አዝሎ የዐጤ ምኒልክን ውርስና ቅርስ ለማጥፋት ያልፈነቀለው ድንጋይ፤ ያልፃፈው የታሪክ ብትቶ፣ ያላቆመው ሃውልትና ያላቀበለው ወፍራል ሽልጦ የለም። ኦነጋውያንና ኦሕዴዶችንም ይህንንም እንደ ትልቅ የፖለቲካ ስኬት ይቆጥሩታል።
ምንም እንኳ ወያኔም ሆነ ኦነግ የፖለቲካ ቁማር መጫዎቻቸውንና የስልጣን ዘመናቸውን እርዝማኔ የዳግማዊ ምኒልክን ውርስና ቅርስ በፈጠራ ታሪክ ላይ ተመስርተው ከማጥፋት ጋር ቢያቆራኙትም ሀቅ አትሸፈንምና ዳግማዊ ዐጤ ምኒልክ ለእኛና ለጥቁር ሕዝብ ሁሉ የዋሉትን ወደር የለሽ ውለታቸውን አውርተው ያልጠገቡ ጥቁር ህዝቦች ሁሉ በየአመቱ ሲዘክሩት ከመቶ ሀያ አመታት በላይ ሆኖታል። አድዋ ላይ ከፍ ብሎ የተውለበለበው የኢትዮጵያ ሰንደቅ አላማም ደመናና ፀሐይ እስካልተፋለሱ ድረስ ሰማይ ላይ ቀስተ ደመና ሆኖ ሲውለበለብ ይኖራል!
እምዬ ምኒልክ እንኳን ተወለዱል! ዘለዓለማዊ ክብር በብልህነትዎ ታይቶ ተሰምቶ የማይታወቅ ታሪክ ለጻፉትልን ይሁን! ክብር ከእምዬ ጋር አብረው ተሰልፈው የማይጠፋ ስራ ሰርተው ላለፉ የኢትዮጵያ ጀግኖች ሁሉ ይሁን!״
በአቻምየለህ ታምሩ
  </TEXT>
</DOC>
<DOC>
 <DOCNO>111</DOCNO>
   <TEXT>
﻿ጸረ አማራ ፖለቲከኞች እርማችሁን አውጡ:: እምዬ ምኒልክ 
ንጉሰ ነገስት ዘአኢትዮጵያ ወላይታ ናቸው:: ምኒልክ ጥቁር ሰው ቅቅቅቅቅ 
Re: እምዬ ምኒልክ ወላይታ ናቸው!!!
Postby recho » Fri Aug 31, 2012 2:07 pm
ቤንዚን wrote:
ጸረ አማራ ፖለቲከኞች እርማችሁን አውጡ:: እምዬ ምኒልክ
ንጉሰ ነገስት ዘአኢትዮጵያ ወላይታ ናቸው:: ምኒልክ ጥቁር ሰው ቅቅቅቅቅ
ማሪያምን ?????? :roll: :shock: :shock: :shock: :shock: :shock: :shock: 
"ሰነፍ በልቡ። አምላክ የለም ይላል በሥራቸው ረከሱ ጐስቈሉ በጎ ነገርን የሚሠራ የለም " መዝሙረ ዳዊት ምእራፍ 14:1
recho
ዋና አለቃ
ዋና አለቃ
Re: እምዬ ምኒልክ ወላይታ ናቸው!!!
Postby ቤንዚን » Fri Aug 31, 2012 2:19 pm
ሪች 
ማርያምን!! ምኒልክ በእናቱ ወላይታ ነው:: እንግዲህ አይቀርም 
በማርያም ስለማለ>>>> 
.......አስተዋይና ደፋር የሆነችው ይህች የወላይታ ልጃገረድ፤ የዳግማዊ አፄ ሚኒልክ እናት፤ የሰራችው ታሪክ እርስዋም እንደሌሎች ኢትዮጵያውያን፤ የዘር ፖለቲካ መቀየጥን ጠቀሜታውን ሳታውቅ ያመጣችው ታላቅ ተፅዕኖ ጥቅሙ የጎላ ነው። ይኸውም ይህች ወንድ የማታውቅ ወጣት ልጃገረድ፤ ለንጉሱ ባለሟል ከብልቴ ፀሀይ ሲወጣ በህልሜ አየሁ በማለት በመናገርዋ የተነሳ፤ የንጉሱ ባለሟልም ይህ ጉዳይ አስገርሞት፤ ለንጉሱም ተናግሮ ኖሮ፤ ንጉሱም ብልህ ሰው ነበሩና፤ በጊዜው ትንቢት አስመርምረው ወይም ወደፊት ሊሆን የሚችለውን ነገር በመገመት፤ ከወንድ ልጆቻቸው አንደኛውን (ከእርሳቸው በሁዋላ ንጉስ የሆነውን) ሀይለ መለኮትን በማስጠራት፤ እዚህች ልጃገረድ የቤት ሰራተኛቸው ላይ እንዲደርስባት (እንዲገናኛት) አስደርገው ሀይለኛውና፤ አሰተዋዩ ዳግማዊ አፄ ሚኒልክ ሊወለድ ችሏል። ከብዙ የህይወት ከፍታና ዝቅታም በሁዋላ፤ ጊዜውን ጠብቆ ዳግማዊ አፄ ሚኒልክ ተብሎ የኢትዮጵያ ንጉሰ ነገስት በመሆን፤ ለኢትዮጵያ የስልጣኔን በር በመክፈት፤ አንድነትዋን በማስጠበቅና የአውሮፓ ቅኝ ገዢዎችን በአድዋ ድል በመንሳት፤ ብቸኛው ጥቁር የአፍሪካና የኢትዮጵያ የኩራት ልጅ ሊሆን ችሏል። ታላቁ የኢትዮጵያ መሪ ዳግማዊ አፄ ሚኒልክ በአባቱ አማራ ቢሆንም በእናቱ ንፁህ ወላይታ መሆኑ፤ 
---------------------------------------------- 
ጸረ አማራ ፖለቲከኞች እርማችሁን አውጡ:: እምዬ ምኒልክ 
ንጉሰ ነገስት ዘአኢትዮጵያ ወላይታ ናቸው:: ምኒልክ ጥቁር ሰው ቅቅቅቅቅ 
Re: እምዬ ምኒልክ ወላይታ ናቸው!!!
Postby እንድሪያስ » Fri Aug 31, 2012 2:32 pm
ቤንዚን:- የአጼ ምኒልክ እናት ወ/ሮ እጅጋየሁ ይባላሉ:: ጎንደሬ ናቸው ::
እንድሪያስ
ዋና ውሃ አጠጪ
ዋና ውሃ አጠጪ
ሚኒሊክ ሲፈልግ ዶርዜ ይሁን ወይም ደግሞ ጃፓናዊ.......እርሱ የራሱን ታሪክ ጥሎ አልፏል:: አሁን እኛ ልማታችን እንዳይደናቀፍብን ከአዲሱ የወላይታ ልጅ መሪያችን ጎን በመሰለፍ ኢትዮጵያን ወደፊት በሚለው መርህ ይዘን መገስገስ አለብን:: በትላንትናው ለት ዊኪሊክስ ያወጣውን ሪፖርት አይተን በእልህ የአባይን ግድብ አንድ አካፋና አንድ ዶማ እስኪቀረን ድረስ መገደብ አለብን:: ኢትዮጵያ ለዘላለም ትኑር :!:
A+T ርኛ 
MY THINKING IS CLEAR, MY SPEECH IS CRYPTIC.
እዮባ
ዋና ኮትኳች
ዋና ኮትኳች
Posts: 906
Joined: Sat Jun 20, 2009 3:30 am
Location: In the state of peace
Top
Postby ቤንዚን » Fri Aug 31, 2012 3:39 pm
ምኒልክ ከዬትም ይወልድ አዎ ችግር የለውም:: ችግሩ የዘር ፖለቲካን ለሚያራምዱት ብቻ ነው:: 
አቶ ሀይለማርያም ደሳለኝ የገባበት ሁኔታ ልክ የአበሻ ድፎ ዳቦ ነገር ነው:: ላይና ታች በእሳት መለብለብ 
ከላይ በጥላቻ ብቻ የተደፈነ ተቃዋሚ ሲያቃጥለው ከታች ደግሞ በወያኔዎች ወከባ አጣብቂኝ ውስጥ እንደሚገባ ለመገመት አያስቸግርም:: ይህ ልዩ የፖለቲካ ጥበብ ይፈልጋል:: ሰውዬውን እግዚአብሄር ይርዳው::
ቤንዚን
Re: እምዬ ምኒልክ ወላይታ ናቸው!!!
Postby ትልቅ ሰው » Fri Aug 31, 2012 4:33 pm
እምዬ ሚኒሊክም ሆኑ ቀዳማዊ ሀይለ ስላሴ ሙሉ አማራዎች ናቸው:: የማንንም አናሳ ስነ ልቦና ለማጎልበት ሲባል ነው አንዴ ኦሮሞነት አንዴ ወላሞነት አላቸው የሚባለው:: አሁን እንዳጣራሁት ሀይለማርያም ደሳለኝም ወላሞ ሳይሆን ወላሞ ሀገር የተወለደ አማራ ነው:: 
ቤንዚን wrote:
ሪች
ማርያምን!! ምኒልክ በእናቱ ወላይታ ነው:: እንግዲህ አይቀርም
በማርያም ስለማለ>>>> 
.......አስተዋይና ደፋር የሆነችው ይህች የወላይታ ልጃገረድ፤ የዳግማዊ አፄ ሚኒልክ እናት፤ የሰራችው ታሪክ እርስዋም እንደሌሎች ኢትዮጵያውያን፤ የዘር ፖለቲካ መቀየጥን ጠቀሜታውን ሳታውቅ ያመጣችው ታላቅ ተፅዕኖ ጥቅሙ የጎላ ነው። ይኸውም ይህች ወንድ የማታውቅ ወጣት ልጃገረድ፤ ለንጉሱ ባለሟል ከብልቴ ፀሀይ ሲወጣ በህልሜ አየሁ በማለት በመናገርዋ የተነሳ፤ የንጉሱ ባለሟልም ይህ ጉዳይ አስገርሞት፤ ለንጉሱም ተናግሮ ኖሮ፤ ንጉሱም ብልህ ሰው ነበሩና፤ በጊዜው ትንቢት አስመርምረው ወይም ወደፊት ሊሆን የሚችለውን ነገር በመገመት፤ ከወንድ ልጆቻቸው አንደኛውን (ከእርሳቸው በሁዋላ ንጉስ የሆነውን) ሀይለ መለኮትን በማስጠራት፤ እዚህች ልጃገረድ የቤት ሰራተኛቸው ላይ እንዲደርስባት (እንዲገናኛት) አስደርገው ሀይለኛውና፤ አሰተዋዩ ዳግማዊ አፄ ሚኒልክ ሊወለድ ችሏል። ከብዙ የህይወት ከፍታና ዝቅታም በሁዋላ፤ ጊዜውን ጠብቆ ዳግማዊ አፄ ሚኒልክ ተብሎ የኢትዮጵያ ንጉሰ ነገስት በመሆን፤ ለኢትዮጵያ የስልጣኔን በር በመክፈት፤ አንድነትዋን በማስጠበቅና የአውሮፓ ቅኝ ገዢዎችን በአድዋ ድል በመንሳት፤ ብቸኛው ጥቁር የአፍሪካና የኢትዮጵያ የኩራት ልጅ ሊሆን ችሏል። ታላቁ የኢትዮጵያ መሪ ዳግማዊ አፄ ሚኒልክ በአባቱ አማራ ቢሆንም በእናቱ ንፁህ ወላይታ መሆኑ፤
----------------------------------------------
recho wrote:
ቤንዚን wrote:
ጸረ አማራ ፖለቲከኞች እርማችሁን አውጡ:: እምዬ ምኒልክ
ንጉሰ ነገስት ዘአኢትዮጵያ ወላይታ ናቸው:: ምኒልክ ጥቁር ሰው ቅቅቅቅቅ
ማሪያምን ?????? :roll: :shock: :shock: :shock: :shock: :shock: :shock: 
http://www.ethiomedia.com/2012_report/hm_desalegn.pdf
[/quote]
ትልቅ ሰው
ኮትኳች
ኮትኳች
Re: እምዬ ምኒልክ ወላይታ ናቸው!!!
Postby ሾተል » Fri Aug 31, 2012 4:42 pm
ትልቅ ሰው 
እምዬ ሚኒሊክም ሆኑ ቀዳማዊ ሀይለ ስላሴ ሙሉ አማራዎች ናቸው:: የማንንም አናሳ ስነ ልቦና ለማጎልበት ሲባል ነው አንዴ ኦሮሞነት አንዴ ወላሞነት አላቸው የሚባለው:: አሁን እንዳጣራሁት ሀይለማርያም ደሳለኝም ወላሞ ሳይሆን ወላሞ ሀገር የተወለደ አማራ ነው::
ውይ እናንተ ትልቅ ሰው ምናለ ለሰው ሞራል ስትሉ ብትኖሩ::እኛ ደግሞ አዲሱ ጠቅላይ ሚኒስቴር ኢትዮዽያዊ ወላይታ የኛው ነው ስንል አይ እሱ ኢትዮዽያዊ አማራ ነው ብላችሁ ቅስማችንን ትሰብሩታላችሁ?ምናለ ብንነግስበት?ምናለ ከኛ የወጣ ኢትዮዽያዊ ወንበሩን ቢይዝ?ልክ የናንተን ከላይ ያለውን ጽሁፍ ስናነብ እንጥላችን በድንጋጤ ተቆረጠ:: 
እነ እኮ ጠቅላይ ሚኒስቴር ሆንን በቃ ታድለን እያልኩ ለስንቱ በኩራት ስደሰኩርና ይኼ ሩም ደግሞ ተከፍቶ ጭራሽ እምዬ ሚኒሊክ ኢትዮዽያዊ ወላይታ ናቸው ሲባል ደስ ብሎኝ ድግስ ልደግስ ስል አታምጣ ሲሉት አምጥቶ ቆለለው ሆንክና የሚያስደነግጥ ዜና ነግረኽ ደስታዬን አጠፋኸው...... 
እግዜር ይይልኽ:: 
ቅቅቅቅቅቅቅቅቅ 
ሾተል ነን......ገና ምን አይታችሁ እድሜ ለሀይለማርያም ደሳለኝ....አጼ ቴዎድሮስ...አጼ ዮሀንስ....ኢትዮዽያዊነታቸው ተቆጥሮ ሳይሆን ወይ ወላይታ ይሆናሉ...ወይ ጋንቤላ ይሆናሉ ወይ አጼ ቴዎድሮስ ኤርትራዊ...አቴ ዮሀንስ ገሬ ይሆናሉ......ጨዋታው ኢትዮዽያዊነት ሳይሆን ዘረኝነት ስለሆነ....መጥኔ ዘር ለሚቆጥሩ
እሰይ ተመስጌን አምላኬ ለካስ በክብርነቴ እራሴን ሆኜ እኔነቴን ፈልጌ አግኝቼዋለሁ !?
ሾተል
ዋና አለቃ
ቤንዚን ወላሞ ነሽ:: ወላሞ ስልጣን ሊያገኝ ነው ሰምተሽ: ወላሞ ስለሆንሽ: ወያኔዎችን መካድ ጀመርሽ:: ብለሽ ብለሽም ሚኒሊክ ባባቱ አርጎባ በናቱ ሻንቅላ መሆኑን የማናውቅ መስሎሽ ወላሞነት አለው አልሽን::.... ወላሞ ቤተ መንግሥት መግባት ጀመረ? በዘመነ ---- 
ምንስ የማናይ!
etiopia tekdem
ማንያዘዋል.
ኮትኳች
ጌታህ ፕሬዚዳንት አፈወርቂም ደሴ ነው ያደገው ይባላል:: ማን ያውቃል ድሮ ዘመዶቹ ከወሎ ሀማሴን ሀገር ሄደውም ሊሆን ይችላል:: የምኒልክ ወላይታነት የአጼ ሀየለስላሴና መንግስቱ ኦሮሞነት ራይያቸውን በብሄር ለመነዘሩ ፖለቲከኞች ሌላው ተጨቁዋኝ አማራ ጨቁዋኝ በማለት በጎ የማይናገሩ በጎ የማይጽፉ ሁሉ ትልቅ እራስ ምታት ነው:: የኢትዮጵያ ሕዝብ ያጣው መልካም አስተዳደርን ነው:: ሙዋቹ መለስ ዜናዊም እስከ 97 ድረስ በደንብ ያልተገለጠለትና በብሄር ፖለቲካ እራሱን አሸመድምዶ ሁዋላ ግን ነቃ:: የልማት አርበኛ ሆነ ሕዝብም በዚህ ተደሰተ ሲሞትም በእጅጉ አዘነለት:: እድሜው ትንሽ ቢረዝም መልካም ይሆን ነበር:: 
ማንያዘዋል አንተ የሻቢያ ታዛዥ እኔ ጎጠኛ አይደለሁም:: እኔ ወላይታ ሆነ ኦሮሞ ወይንም ዳውሮ ወይንም ከውቅሮ የኢትዮጵያዊንት ካባን ያጠለቀ ሁሉ እኩል ይመቸኛል:: ዬትም ተወለደ ለቤንዚን እሳቱ ነበልባል ኢትዮጵያዊ ብቻ ሁን:: በጎ አስብ በጎ ተናገር በጎ ስራ:: ያኔ አክበርሀለሁ አደንቅሀለሁ:: ጎጠኞች ይደብሩኛል:: 
---------------------------------------------------- 
[quote="ማንያዘዋል."]ቤንዚን ወላሞ ነሽ:: ወላሞ ስልጣን ሊያገኝ ነው ሰምተሽ: ወላሞ ስለሆንሽ: ወያኔዎችን መካድ ጀመርሽ:: ብለሽ ብለሽም ሚኒሊክ ባባቱ አርጎባ በናቱ ሻንቅላ መሆኑን የማናውቅ መስሎሽ ወላሞነት አለው አልሽን::.... ወላሞ ቤተ መንግሥት መግባት ጀመረ? በዘመነ ---- 
ምንስ የማናይ![/quote]
ቤንዚን
ዋና ኮትኳች
ዋና ኮትኳች
Posts: 972
Joined: Mon Jun 30, 2008 1:53 am
Top
Postby ማንያዘዋል. » Sat Sep 01, 2012 5:42 am
ትልቅ ሰው, አንተ ውርንጭላ, ብለህ ብለህ ሀይለማርያም ደሳለኝ የተባለውን " ወላሞ አገር ያደገ አማራ ነው" አልከን? ዝንጀሮ የመሰለ ያውም ጠንጋራና ጥረሰ ፍንጭት አማራ ሊሆን ይችላል ብለህ መገመትህ እራሱ የሸዋ ውርንጭላ መሆንክን በደምብ ያሳያል:: እርምህን ተወጣ,ወላሞው ሀይለማርም ደሳለኝ,በጸረ አማራነቱ የሚታወቅ የወያኔ ሎሌ ነው:: 
ቤንዚን< 
ሻብያ ብሆን ዸስታውን አልችለውም, ግን እኔ ኩሩ አማራ, ያውም ቀብራራ ጎንደሬ ነኝ:: በጭልጋ, በጋይንት, በደብረታቦር, በደምብያ, በስሜን( ከጃናሞራ እስከ ጠገዴ) እኔን የማያውቅ ባላባት ጎንደሬ አንድንም አታገኚም :: 
ሻለቃ ማንያዘዋል: 
በቋራ ክፍለሰራዊት, 
የወልቃይት ብሪጌድ ኮማንደር::
etiopia tekdem
ማንያዘዋል.
ኮትኳች
Re: እምዬ ምኒልክ ወላይታ ናቸው!!!
Postby Abba Tobia » Sat Sep 01, 2012 6:25 am
ቤንዚን wrote:
ጸረ አማራ ፖለቲከኞች እርማችሁን አውጡ:: እምዬ ምኒልክ
ንጉሰ ነገስት ዘአኢትዮጵያ ወላይታ ናቸው:: ምኒልክ ጥቁር ሰው ቅቅቅቅቅ
http://www.ethiomedia.com/2012_report/hm_desalegn.pdf
የምኒልክ እናት ወ/ሮ እጅጋየው አስፋው ይባላሉ. የሞጣጢት መንዝ ተወላጅ ናቸው. ሞጃም ናቸው.
የምኒልክ መልክ መጠቅዋቅወሩ በአባቱ እናት የመጣ ነው. ወ/ሮ ዘርፈሸዋል ይባላሉ መሰለኝ. ፍጹም ሻንቅላ ናቸው. 
በተረፈ የምኒልክ እናት የመንዝ ባላባት ተወላጅ ሲሆኑ መልካቸው ፍጹም ቀይና ሴሜቲክ ነው. 
ከታሪከ ኢትዮጵያ የተቀነጠበ
i oppose woyane because i disagree forever about ethnic federalism and article 39, the right to secede.
Abba Tobia
ዋና ኮትኳች
ዋና ኮትኳች
Posts: 826
Joined: Wed Nov 02, 2011 8:32 am
Location: asia
Top
Postby ማንያዘዋል. » Sat Sep 01, 2012 7:44 am
የተከበርክ አባጦብያ, እዚህ ላይ ሳላመሰግንህ አላልፍም, ሚኒሊክ ቢያንስ ሩብ ሻንቅላ መሆኑን ማመንህ ቀላል ነገር አደለም::
etiopia tekdem
ማንያዘዋል.
ኮትኳች
ኮትኳች 
Re: እምዬ ምኒልክ ወላይታ ናቸው!!!
Postby ገላጋይ-1 » Sat Sep 01, 2012 2:40 pm
ቤንዚን wrote:
ጸረ አማራ ፖለቲከኞች እርማችሁን አውጡ:: እምዬ ምኒልክ
ንጉሰ ነገስት ዘአኢትዮጵያ ወላይታ ናቸው:: ምኒልክ ጥቁር ሰው ቅቅቅቅቅ
... ከብት .... የethiomedia ዘረኛ ታሪክ ጸሀፊ የሚኒሊክን ማንነት አይቀይረውም..... አለም ያውቀዋል.... አንተ የምትጨማልቅባትን ኢትዮጵያንም ለፍቶና ደክሞ የመሰረተው የትኛው ብሄረሰብ እንደሆነ አለም ያውቀዋል.... [/b]
ገላጋይ-1
ዋና ኮትኳች
ዋና ኮትኳች
ገላጋይ ምን ለማለት ፈልገህ ነው እስቲ ይብራራልኝ ..ብራቅ ይብራብህና 
አንተ የምትጨማልቅባትን ኢትዮጵያንም ለፍቶና ደክሞ የመሰረተው የትኛው ብሄረሰብ እንደሆነ አለም ያውቀዋል ....
  </TEXT>
</DOC>
<DOC>
 <DOCNO>112</DOCNO>
   <TEXT>
﻿ዐጤ ምኒልክና ኢጣሊያኖች, 28 Feb 2013 Page 1
አጤ ምኒልክና ኢጣሊያኖች
“The Study of history is the best medicine for a sick mind!” Livy
የታሪክ ጥናት ለሕሙም አእምሮ ፍቱን መድኃኒት ነው።
በእደ ማርያም እጅጉ ረታ
ኢትዮጵያ ጥንታውያን ከሚባሉት ሀገሮች አንዷ ስትሆን፣ ከአምስት ሺህ ዓመት ያላነሰ ታሪክ አላት።
በእነዚህ ዘመናት፣ ቀደምት አባቶቻችን ሠርተው፣ ትተውልን ካለፉት ሥራዎች መካከል የአክሱም
ሐውልት፣የላሊበላ ቤተ መቅደስ ሕንፃዎች፣ የጎንደር ቤተ መንግስቶች ለምስክርነት የሚጠቀሱ ናቸው።
ባለፉት በእነዚህ ዘመናት ሀገራችን የእርስ በርስ ጦርነትና ከውጭ በመጡ ወራሪዎች፣ ብዙ ቅርሶች
ወድመዋል፣ የሰዎች ሕይወት ጠፍቷል። ከእዚህ ሁሉ ፈተና በኋላ፣ በዐሥራ ስምንተኛውና ዐሥራ
ዘጠነኛው ምዕት ዓመት፣ ሀገራችን ዘመነ መሳፍንት በመባል የሚታወቀው ጊዜ ውስጥ ገባች። ያ ወቅት
ደግሞ አውሮጳውያን አፍሪቃን እንደ ቅርጫ ሥጋ ለመከፋፋል ወስነው ዘመቻቸውን የጀመሩበት ወቅት
ነበር።
በዚያ ወቅት፣ ይህች በዘመነ መሳፍንት አገዛዝ ኀይሏ የተዳከመችውን ሀገር መልሶ አንድ ለማድረግ፣
የቋራው አንበሳ ካሣ ኀይሉ፣ በኋላ ዳግማዊ ዐጤ ቴዎድሮስ ተብለው የነገሡት ተነሡ። ዐጤ
ቴዎድሮስም በእነዚህ መሳፍንት ላይ በመዝመት ድል አድርገው፤ ሀገራችን ኢትዮጵያ ተመልሳ እንደ
ቀድሞው አንድ እንድትሆን መንገዱን ከፈቱ። ባደረጉትም ዘመቻ፣ አንድም ቀን ድል ሆነው
የማያውቁት ንጉሠ ነገሥት፣ ከአውሮጳውያኑ ጋር በተፈጠረው ችግር፣ የእንግሊዝ ጦር እስረኞቹን
ለማስፈታት በዘመተባቸው ጊዜ፣ እጃቸውን ለወራሪው ጦር መስጠትን እንደ ውርደት ቆጥረውት
መቅደላ አፋፍ ላይ ሽጉጣቸውን ጠጥተው የክብር ሞትን ጽዋ ተቀብለዋል።
ይሁን እንጂ፣ ዐጤ ቴዎድሮስ ከሞቱ በኋላ የተነሡት ነገሥታት እሳቸው የጀመሩትን ዓላማ በመከተል
ኢትዮጵያ ተመልሳ አንድ እንድትሆን አድርገዋል። ከዐጤ ቴዎድሮስ ቀጥለው የነገሡት ዐጤ ዮሐንስ
4ኛ ሲሆኑ፣ በእሳቸው ዘመን የሸዋው ንጉሥ ምኒልክ እና የጎጃሙ ንጉሥ ተክለ ሃይማኖት
ዐጤ ምኒልክና ኢጣሊያኖች, 28 Feb 2013 Page 2
ግዛቶቻቸውን እንደያዙ የዐጤ ዮሐንስን የበላይነት አሜን ብለው ተቀብለው ዕውቅና ሰጥተዋል። ይሁን
እንጂ በየበኩላቸው በቀጥታ ከውጭ ሀገር መንግሥታት ጋር ቀጥታ ግንኙነት ያደርጉ እንደነበር የታሪክ
መዛግብት ያስረዳሉ።
አውሮጳውያን የአፍሪቃን ምድር፣ እንደ ቅርጫ ሥጋ በሚቀራመቱበት በዚያ ወቅት፣ ኢጣሊያ
በበኩሏ፣ በባህረ ነጋሽ በተባለው፣ እነርሱ ግን በኋላ ኤርትራ የሚል ስም የሰጧት፣ የቀይ ባሕር
ጠረፍ ላይ እግሯን ተክላ ነበር። እንደልቧ ለመስፋፋት ግን፣ ዐጤ ዮሐንስ እንቅፋት ስለሆኑባት፣
የወሰደችው አማራጭ ከሌሎቹ ነገሥታት (ንጉሥ ምኒልክ እና ንጉሥ ተክለ ሃይማኖት)ጋር ጥሩ
የወዳጃነት ግንኙነት መፍጠር ነው። ይኽም ኢጣሊያ ወደፊት ዐፄ ዮሐንስ ላይ ስትዘምት
እንዲተባሩዋት ለማድረግ በማሰብ ነበር። ዋናው ሐሳብ ይህ ሆኖ ሳለ ነገር ግን በአሰብ ወደብ ስለሚገቡ
ዕቃዎች ቀረጥና በሸዋ ስለሚኖሩ ኢጣሊያኖች ሁኔታ ለመነጋገርና ፔትሮ አንቶኔሊ መልእክተኛ ሆኖ ወደ
ንጉሥ ምኒልክ በ21 ሜይ 1883 ዓመተ ምሕረት በመምጣት ውል ተፈራረመ። ንጉሥ ምኒልክም
ወደፊት በዐጤ ዮሐንስ ላይ ለመዝመት እንዲያስችላቸው የጦር መሣሪያ እንዲገዙ ተስማሙ።
ኢጣሊያኖችም በእውነት ንጉሥ ምኒልክ በዐፄ ዮሐንስ ላይ ይዘምታሉ ብለው ስላመኑ ተጨማሪ የጦር
መሣሪያ በመስጠትና እንዲሁም ብዙ ብድር በመፍቀድ የንጉሥ ምኒልክ ጦር ይበልጥ እንዲጠናከር
አደረጉት። በዚህ መኸል፣ ዐጤ ዮሐንስ፣ እንግሊዞች በስምምነታቸው መሠረት፣ ምፅዋን ለኢትዮጵያ
በማስረከብ ፈንታ ለኢጣሊያ መስጠታቸውን ንጉሥ ምኒልክ እንዲያወቁ አደረጉ። ንጉሥ ምኒልክ
አንቶኔሊን በአስቸኳይ ጠርተው፣ ሁኔታውን እንዲያስረዳ ለጠየቁት የሰጣቸው መልስ ስላላረካቸው፣
ከዚያን ጊዜ ጀምሮ በጣሊያኖች ላይ ጥርጣሬ አደረባቸው።
እንደ አውሮጳውያን አቆጣጠር (እ.አ.አ)ሚያዚያ 1889 ንጉሥ ምኒልክና እቴጌ ጣይቱ ወሎ ላይ
ውጫሌ በሚባለው ቦታ ሳሉ እያሉ ዐጤ ዮሐንስ መተማ ላይ መሞታቸውን ሰሙ። በአጋጣሚ ሆኖ
አንቶኔሊ ተጨማሪ የጦር መሣሪያ ይዞ ሲመጣ ንጉሥ ምኒልክ እንጦጦ ስላልነበሩ፣ ውጫሌ ሄዶ
አገኛቸው። አንቶኔሊ ንጉሡ ወደ መናገሻ ከተማቸው እስኪመለሱ ድረስ መታገስ አቅቶት ወደ ውጫሌ
የሄደው፣ በኢጣሊያኖች የተረቀቀውን ውል ለማስፈረም ነበር። ሃያ አንቀጽ ያለውን ይኽን ውል ንጉሥ
ምኒልክና እንዲሁም በንጉሥ ኡምቤርቶ ስም አንቶኔሊ ሆኖ ፈረሙ። ይህ ውል፣ በተፈረመበትን ቦታ
ስም <<የውጫሌ ውል>> ተባለ። ይሁን እንጂ፣ ከዚህ ውል ውስጥ 17ኛው አንቀጽ አማርኛው፣
<<የኢትዮጵያ ንጉሠ ነገሥት ከአውሮጳ ነገሥታት ለሚፈልጉት ጉዳይ ሁሉ በኢጣሊያ መንግሥት
አጋዥነት መላላክ ይቻላቸዋል>> ሲል፣ የኢጣሊያንኛው ደግሞ <<የኢትዮጵያ ንጉሠ ነገሥት ከአውሮጳ
ነገሥታት ለሚፈልጉት ግንኙነት በኢጣሊያ መንግሥት አማካይነት ማድረግ ይገባቸዋል>> ይላል። ይህ
አንቀጽ ውሎ አድሮ በሁለቱ ሀገሮች መካካል የአድዋ ጦርነት ተብሎ ለሚታወቀው መነሻ ምክኒያት
ሆኗል።
ንጉሥ ምኒልክ የውጫሌ ውል ሮም ላይ ሲፀድቅ በቦታው እንዲገኙ ራስ መኮንን ወልደ ሚካኤልን ወደ
ኢጣሊያ ላኳቸው። እሳቸውም ሮም ደርሰው በቬኒሲያ ቤተ መንግሥት ተገኝተው፣ ውሉ ከመጽደቁ
በፊት፣ እ.አ.አ ኦክቶበር 1 ቀን 1889፣ <<የኢጣሊያ ግዛት ድንበር የሚጸናው በዚያች ቀን
የኢጣሊያ ጦር ባለበት ቦታ ላይ ነው>> የሚል ተጨማሪ ውል እንዲፈርሙ አደረጓቸው። የኢጣሊያን
መንግሥት ይህን ያደረገውም በዚያ ወቅት፣ በጦርነት ተዳክሞ የነበረው የራስ መንገሻ ሠራዊት ዐቅም
ዐጤ ምኒልክና ኢጣሊያኖች, 28 Feb 2013 Page 3
እንደሌለው ዐውቆ፣ ወደ ትግራይ ግዛት ዘልቆ በመግባት፣ ብዙ ቦታዎችን ይዘው ስለ ነበር ነው።
ውሉም እንደ ጸደቀ፣ <<ኢትዮጵያ በኢጣሊያ ሥር ናት>> የሚል ጽሑፍ በየጋዜጦቹ ላይ ታትሞ
ወጣ። ይህንኑ መልዕክት የኢጣሊያኑ ጠቅላይ ሚንስትር ክሪስፒ፣ ኦክቶበር 11 ቀን 1889
ለአሜሪካና ለ12 አውሮጳ መንግሥታት አስታወቀ።
ንጉሥ ምኒልክ ዐጤ ዮሐንስ ከሞቱ በኋላ፣ ምንም ጊዜ ሳያጠፉ ንጉሠ ነገሥት መሆናቸውን በመላው
ኢትዮጵያ ዐዋጅ አስነገሩ። ዐዋጁንም የያውራጃው ገዥዎች ንጉሥ ተክለ ሃይማኖትን ጨምሮ ሁሉም
አሜን ብለው ተቀበሉ። ሥርዓተ ንግሣቸውን አስመልክቶ ደብዳቤ ለኢጣሊያን፣ ለእንግሊዝ፣ ለጀርመን
እና ለፈረንሳይ መንግሥታት ደብዳቤ ላኩ። እንደ አውሮጳ አቆጣጠር፣ ኖቬምበር 1889 ዓ.ም ንጉሥ
ምኒልክ በእንጦጦ ማርያም ቤተ ክርስቲያን በሊቀ በጳጳሱ በአቡነ ማቴዎስ እጅ ተቀብተው፣ ምኒልክ
ንጉሠ ነገሥታት ዘኢትዮጵያ ተብለው ነገሡ።
ከሥርዓተ ንግሣቸው በኋላ፣ በወሩ ራስ መንገሻንና ራስ አሉላን ለማሳመን ወደ ትግራይ ዘመቱ።
እዚያም ሲደርሱ ኢጣሊያኖች በውጫሌ ውል ከተጠቀሰው ግዛት ዐልፈው ሌሎች ከተሞችን መያዛቸው
አንሶ፣ በጃንዋሪ 29 ቀን 1990 ዓ.ም በጄኔራል ኦሬሮ የሚመራው ጦር አድዋንና አክሱምን ያዘ።
ዐጤ ምኒልክም በፌብሩዋሪ 23 ቀን 1990 ዓ.ም በቀጥታ ወደ መቀሌ በመሄድ፣ ጄኔራል ኦሬሮ ለምን
እነዚህን ከተሞች እንደያዘ አስጠየቁ። ጄኔራሉም ወደ እነዚህ ከተሞች የገባው፣ ግዛት ለማስፋፋት
ሳይሆን፣ የተራቡትን ለመመገብ ነው በማለት የማይመስል ምክንያት ሰጠ።
ዐጤ ምኒልክም እዚያው መቀሌ እያሉ፣ የውጫሌን ውል ሲጸድቅ ለመገኘት ወደ ሮም ሄደው
የነበሩት፣ ራስ መኮንን ብዙ የጦር መሣሪያ ይዘው ሲመለሱ እዚያው አግኝተው ድንበርን በተመለከተ
ሌላ ተጨማሪ ውል እንደፈረሙና ኢጣሊያኖች ኦክቶበር 1 ቀን አሉበት ቦታ እንደሆነ አስረዱ። ዐጤ
ምኒልክ ደግሞ ከሌሎች እንደተረዱት፣ ኢጣሊያኖች ከተባለው ቀን በፊት ቀደም ብሎ በውጫሌ ውል
ከተጠቀሰው ድንበር ዐልፈው ገብተው መሬት እንደያዙ አስረዱ። ዐጤ ምኒልክም ኢጣሊያኖች ራስ
መኮንንን እንዳታለሏቸው ቢገባቸውም፣ ኢጣሊያኖች ከያዟቸው ቦታዎች በቶሎ ለቀው እንዲወጡ
አዘዟቸው። ኢጣሊያኖች ግን ከአድዋ ከአክሱም ለቅቀው ወጥተው በኦክቶበር 1 ከያዙበት ቦታ ላይ
ቆሙ። ዐጤ ምኒልክም ወደ መናገሻ ከተማቸው ተመልሰው ድንበርን በተመለከተ ውይይቱን ቀጠሉ።
ይህ በእንዲህ እያለ፣ ስለ ሥርዓተ ንግሣቸውን ደብዳቤ የጻፉላቸው እንግሊዝና ጀርመን፣ ለዐጤ
ምኒልክ በጻፉት መልስ ላይ፣ በውጫሌ ውል መሠረት፣ ግንኙነታችን በቀጥታ ሳይሆን በኢጣሊያን
በኩል ሊሆን እንደሚገባ አስረዱ። ይህ ደግሞ ዐጤ ምኒልክን ይበልጥ አስቆጣ። አንቶኔሊን የተካው
ሳሊምቢኒም የ17ኛውን አንቀጽ እንዲያብራራ ሲጠየቅ በአማርኛውና በጣሊያንኛው መካከል የትርጉም
ልዩነት እንዳለው ያወቀው ያነዬ ነበር። ዐጤ ምኒልክም ለሳሊምቢኒ ግልጥ ባለ አማርኛ፣ ይህች ሀገር
እኮ የኔ ናት የማንም አይደለችም፣ ማንም ደግሞ ሊወስዳት አይችልም በማለት ተናግረው፣
በሴፕተምበር 1990 የውጫሌ ውል እንዲሻሻል በማለት ደብዳቤ ላኩ።
የኢጣሊያን መንግሥትም፣ ውሉ እየተበላሸ መሔዱን በመረዳት አንቶኔሊ መልሶ ላከው። አንቶኔሊኒም
በዲሰምበር 17 ቀን 1890 እንጦጦ ደርሶ <<17ኛው አንቀጽ ተበላሽቷል ወይም ተሳስቷል የሚለውን
ኢጣሊያ አትቀበልም። በዚህም ጉዳይ ማንም ሊያስገድዳት አይችልም፤ ምክንያቱም ክብሯን
ዐጤ ምኒልክና ኢጣሊያኖች, 28 Feb 2013 Page 4
የምትጠብቅ ታላቅ ሀገር ናት>> በማለት የጣሊያንን አቋም አጠንክሮ ሲናገር እቴጌ ጣይቱ
አቋርጠውት፣ <<አንተ የምትለውን አንቀጽ በአማርኛ የተጻፈውን ምን እንደሚል ለመንግሥታቱ
አሳውቀናል። አንተ እንደምትለውም እኛም ክብራችንን እንጠብቃለን። እናንተ የምትመኙት ኢትዮጵያ
በእናንተ ሥልጣን ሥር እንድትሆን ነው። ይህ ደግሞ ለምን ጊዜም የማይሆን ነገር ነው>> አሉት።
አንቶኔሊም፣ <<የውጫሌ ውል ለአምስት ዓመት ሲሆን፣ አሁን የቀረው ደግሞ 3 ዓመት ብቻ
ስለሆነ፣ ለማንኛውም ይህ የቀረው ጊዜ እንዳለ ይለፍ>> አለ። ዐጤ ምኒልክም <<እንዲህ ዓይነቱ
ውል እንኳን 3 ዓመት ሦስትም ቀን አያድርም፤ ይልቁንስ አሁኑኑ ይሻሻል>> አሉት። (1)
አንቶኔሊም ደጋግሞ፣ <<ለትንሽ ጊዜ ብለን አንጣላ፤ የውሉ ጊዜ ሲያልቅ ይህን አንቀጽ ልናሻሽለው
እንችላለንና አሁን 17ኛው አንቀጽ አይነሣ ይቅር>> አለ። አስተርጓሚው አቶ ዮሴፍ ቀበል አድርገው
17ኛው አንቀጽ አይነሣ ይቅር ብለው ተረጐሙ። ዐጤ ምኒልክም ትርጉሙን ሲሰሙ፣ <<ድሮስ ቢሆን
እኔ ያልኩት 17ኛው አንቀጽ እንዲቀር አልነበረምን?>>። አሁንም እሺ ይቅር ይሰረዝ አሉ። በዚህ
አባባል ሁለቱም ስለተደሰቱ ቃሉ እንደገና በአማርኛ <<17ኛው አንቀጽ ተሠርዟል>> የሚል በሁለት
ወረቀት ላይ ተጽፎ አንዱ ለኮንት አንቶኔሊ ሲሰጥ ሌላው በቤተ መንግሥቱ እንዲቀመጥ ተደረገ።
በማግሥቱም ያን ጽሑፍ ወደ ኢጣሊያንኛ ሲያስተረጉመው፣ <<17ኛው አንቀጽ ተሠርዟል>> የሚል
ሆኖ አገኘው። ወዲያውም ተደናግጦና ተናዶ ወደ ቤተ መንግሥት በመሄድ፣ <<ለምን ተሰርዟል የሚል
ቃል ተጻፈ>> ብሎ ጠየቀ? ዐጤ ምኒልክም ሁለታችን ተነጋግረን፣ አንተው ወደህ የተጻፈ ነው እንጂ፣
እኛ የጨመርንበትም የቀነስንለትም ነገር የለም>> አሉ። ክርክሩ እየሰፋ ሲሄድም የውጫሌ ውል
የተዋዋልነበት በፈረንሣይ ቋንቋ የተጻፈው ይታይልኝ አለ። እቴጌ ጣይቱ ግን <<እኛ የምናውቀው
በአማርኛ የተጣፈውን እንጂ፣ ያንተን የፈረንጅ ቋንቋ እኛ አናውቅም፤ አንተ ግን፣ የእኛን ቋንቋ
ታውቃለህና በአማርኛ የተጻፈውን እየው አሉት>>። በዚያን ጊዜ አንቶኔሊ ተናዶ፣ አዲሱን ውል ቀዳዶ
ወዲያው ጣለና፣ ውሉን የኢጣሊያ መንግሥት በጦር ኃይል ያስከብረዋል በማለት እየተቆናጠረ ተናገረ።
በዚኢን ጊዜ፣ እቴጌ ሳቅ ብለው <<የዛሬ ሳምንት አድርገው!! በዚህ ላንተ የሚደነግጥ ሰው የለም።
ሂድ የፎከርክበትን አሁኑኑ አድርገው። እኛም የመጣውን እንመልሰዋለን። እግሩን ለጠጠር፣ ደረቱን
ለጦር ሰጥቶ አገሩን የማያድን ሰው የሌለ እንዳይመስልህ። ደሙን አፍስሶ ለአገር መሞት ጌጥ ነው
እንጂ ሞት አይባልም። አሁኑኑ ሂድ አይምሽብህ፣ የፈከርክበትን ባሻህ ጊዜ ታደርገዋለህ። እኝም
እዚያ እንጠብቅሃለን። እኔ ሴት ነኝ፣ ጦርነት አልወድም፣ ግን እንዲህ ዓይነቱን ውል ከመቀበል
ጦርነት እመርጣለሁ>> አሉት። 
ዐጤ ምኒልክና ኢጣሊያኖች, 28 Feb 2013 Page 5
ዐጤ ምኒልክ የውጫሌውን ውል በተዋዋሉ በ4ኛው ዓመት፣ ለአውሮጳ ኃያላን መንግሥታት
የውጫሌን ውል ማፍረሳቸውን የካቲት 4 ቀን 1885 (ፌብሩዋሪ 1893)በደብዳቤ አስታወቁ።
በዲሴምበር 1893 በጠቅላይ ሚንስትርነቱን ቦታ ላይ ተመልሶ የተቀመጠው ክሪስፒ፣ አንቶኔሊን
የውጭ ጉዳይ ሚኒስትር ጸሐፊ፣ ጄኔራል ባራቲየሪን ደግሞ አዲሱ የኤርትራ ገዢ አድርጎ ሾማቸው።
ጄኔራል ባራቲየሪ በ1894 መጨረሻ ላይ ጦሩን እየመራ ወደ ትግሬ ግዛት ዘልቆ በመግባት ከተማዎችን
መያዝ ጀመረ። ጄኔራል ባራቲየሪ በ1895 በበጋው ወራት፣ ለዕረፍት ወደ ሮም በሄደ ጊዜ በጣሊያን
ፓርላማ ተገኝቶ ንግግር ከማድረጉ በፊት፣ አባላቱ ከመቀመጫቸው ተነሥተው የደመቀ ጭብጨባ
በመስጠት ተቀብለውታል። ንጉሡ ኡምቤርቶም ድል አድራጊው ጄኔራል ባራቲየሪ በማለትና በማድነቅ፣
የጣልያን ኀይልን “የሠለጠኑ የበላይነት ኋላ-ቀር በሆኑ ላይ” በማለት አወድሰውታል። ጄኔራል
ባራቲየሪም በንግግሩ ላይ <<በጥቅምት ወር ጦርነት ይኖራል። የእኛ የሠለጠነው አሥር ሺህ ጦር
ከ20-30 ሺህ የሚደርሰውን ያልሠለጠነ የኢትዮጵያ ጦር በቀላሉ ያሸንፈዋል፣ የኢትዮጵያውን ንጉሥ
በቀፎ አድርጎ ሮም ያመጣዋል>> ሲል በኩራት ተናገረ። በቅኝ ግዛት መስፋፋት ምኞት ሕልም የሰከረው
ፓርላማም፣ ንግግሩን ከሰማ በኋላ የጄኔራሉ ዓላማ እንዲሳካለት ለ1 ሺህ ተጨማሪ ወታደሮች
መቅጠሪያ በጀት አፀደቀለት። ጄኔራል ባራቲየሪ በሴፕተምበር 26 ቀን 1895 ተመልሶ ምፅዋ ገባ።
ዐጤ ምኒልክም፣ የውጫሌውን ውል ማፍረሳቸውን ለአውሮጳ ኃያላን መንግሥታት ካሳወቁ በኋላ፣
<<የትግሬ ሕዝብ፣ እነዚህን ወራሪዎች ታጥቀህ ተነሣና አስወጣ>> በማለት አዘዙ። ጄኔራል ባራቲየሪ
25 ሺህ የሚሆን ጦሩን ይዞ ወደ ትግራይ ግዛት ዘልቆ በመግባት፣ ወደፊት እየገፋ እያሸነፈ
መቀሌን፣ አዲግራትን እና አድዋን በኦክቶበር 9 ቀን 1895 ዓም ያዘ። የኢጣሊያን ጦርም፣
ወዲያውኑ የአምባላጌን ተራራ ይዞ ምሽጉን መሥራት ቀጠለ። ሜጀር ቶዚሊም በዚያ የሠፈረው ጦር
አዛዥ ሆነ። የተሸነፈውም የራስ መንገሻ ጦር እያፈገፈገ ከትግራይ ወጥቶ ወሎ ወደ ራስ ሚካኤል
ዘንድ መጥቶ ሌላው የኢትዮጵያ ጦር እስኪመጣ በዚያ ተቀመጠ።
ብልኁ ንጉሠ ነገሥት ዐጤ ምኒልክም የውጫሌውን ውል ሲያፈርሱ፣ ከኢጣሊያኖች ጋር ጦርነት
የማይቀር መሆኑን ዐውቀውት ስለነበር፣ ወታደሮቻቸውን ማዘጋጀትና ዘመናዊ የጦር መሣሪያዎችን
ከራሺያና ከፈረንሳይ በጅቡቲ በኩል ማስመጣት ቀጠሉ። በ1895 በአጠቃላይ ለዚህ ጦርነት ዝግጅት
ዐጤ ምኒልክ ከ70 -100 ሺህ የሚደርስ ዘመናዊ ጠብመንጃ እና 5 ሚሊዮን ጥይት መግዛት ችለው
ነበር።
የክተት ዐዋጅ
ድንበር ጥሶ የመጣውን ወራሪውን የኢጣሊያ ጦር አስመክልቶ ለመነጋገር፣ በሴምተምበር 1895 ዐጤ
ምኒልክ በየአውራጃው ያሉትን ሀገረ ገዥዎች ለምክር ወደ እንጦጦ እንዲመጡ አደረጉ። በምክክሩም
ላይ ዐጤ ምኒልክ ይህን ከአውሮጳ የመጣ ወራሪ ጦር ከሀገር ለማስወጣት የሀገሪቷ ሀብት ለዚሁ
እንደሚውል አስታውቁ።የየአውራጃው ገዥዎች፣ ሁሉም ሠራዊታቸውን ይዘው ወደ ጦር ግንባር
እንዲዘምቱ የክተት አዋጅ እንዲነገር አዘዙ። በሴፕተምበር 17 ቀን 1895 ዓም የክተት አዋጁን
ነጋሪት ከንጋቱ አንስቶ እስከ ምሽቱ ድረስ በቤተ መንግሥቱ ግቢ ሲጐሸም (ሲመታ) ዋለ። 
ዐጤ ምኒልክና ኢጣሊያኖች, 28 Feb 2013 Page 6
የዐዋጁም ቃል፤
<<እግዚአብሔር በቸርነቱ እስካሁን ጠላት አጥፍቶ ሀገር አስፍቶ አኖረኝ። እኔም እስካሁን
በእግዚአብሔር ቸርነት ገዛሁ። እንግዲህ ብሞትም፣ ሞት የሁሉ ነውና ስለኔ ሞት አላዝንም። ደግሞ
እግዚአብሔር አሳፍሮኝ አያውቅም። እንግዲህም ያሳፍረኛል ብዩ አልጠራጠርም።
አሁንም ሀገር የሚያጠፋ፣ ሃይማኖት የሚለውጥ ጠላት፣ እግዚአብሔር የወሰነልንን የባሕር በር ዐልፎ
መጥቷልና እኔም ያገሬን ከብት ማለቅ፣ የሰውን መድከም አይቼ እስካሁን ዝም ብለው ደግሞ እያለፈ
እንደ ፍልፈል መሬት ይቈፍር ጀመር።
አሁን ግን፣ በእግዚአብሔር ረዳትነት ሀገሬን አሳልፌ አልሰጠውም። ያገሬ ሰው፣ ካሁን ቀደም
የበደልሁኽ አይመስለኝም። አንተም እስካሁን አላስቀየምኽኝም። ጉልበት ያለህ በጉልበትህ እርዳኝ።
ጉልበት የሌለህ ለልጅህ ለምሽትህ ለሃይማኖትህ ስትል በኀዘን እርዳኝ። ወስልተህ የቀረህ ግን፣ ኋላ
ትጣላኛለኽ። አልተውኽም። ማርያምን ለዚህም አማላጅ የለኝም። ዘመቻዬ በጥቅምት ነውና የሸዋ ሰው
እስከ ጥቅምት እኹሌታ ድረስ ወረይሉ ከተህ ላግኝህ።>> (1)
በአዋጁ መሠረት ከ75 እስከ 120 ሺህ የሚደርስ የኢትዮጵያ ሠራዊት መሪዎቹን አጅቦ/ተከትሎ ጉዞ
ወደ ጦርነቱ ስፍራ ቀጠለ። ዐጤ ምኒልክም፣ እቴጌ ጣይቱን እንዲሁም ሌሎቹ ተከታዮቻቸውና
ጦራቸውን ይዘው በኦክቶበር 28 ቀን 1895 ከ18 ቀን ጉዞ በኋላ ወረኢሉ ከተማ ገቡ። ከደረቅ
(ዋናው) ሌላ፣ በብዙ ሺህ የሚቈጠሩ ገበሬዎች፣ ሴቶችና ሕፃናት ወደ ጦሩ ግንባር አብረው
ሄደዋል።
አምባለጌ (የመጀመሪያው ጦርነት ዲሴምበር 7 ቀን 1895)
ከንጉሠ ነገሥቱ አስቀድሞ ወደ ጦሩ ግንባር የዘመተው የራስ መኮንን፣ የራስ መንገሻ ሥዩምና የራስ
ወሌ ብጡል ጦር ነበር። ጦሩም ወደ ትግራይ ግዛት በመግባት ጠላት ወደ መሸገበት ወደ አምባለጌ
አመራ። እነዚህ ብዙ ልምድ ያላቸው ራሶች፣ ይህን የተጠናከረ ጦር የሰፈረበትን ተራራ ማጥቃት፤
ኢጣሊያኖቹን ስለሚያግዝና በቀላሉም ወታደሮቻችንን ስለሚያስጨርስ፤ ይህንን ትተን ዋናው
የኢጣሊያን ጦር ወደ ሰፈረበት ወደ አዲግራትና ወደ መቀሌ ሄደን እናጥቃ በማለት አልፈውት ሄዱ።
ይሁን እንጂ ከራሶቹ በኋላ፣ በፊታውራሪ ገበየሁ መሪነት ይከተል የነበረው 1200 ወታደር፣
በአጋጣሚ፣ አካባቢውን ወጥቶ የሚቃኝ አንድ የኢጣሊያን ጦር ያገኙና ተኩስ ይከፈቱበታል።
ኢጣሊያኖቹም ወደ ምሽጋቸው ሲያፈገፍጉ ኢትዮጵያውያኑ እየተከተሉ ሲያጠቁ ተኩሱ እየተፋፋመ
መጣ። ራሶቹም ፊታውራሪ ገበየሁ ውጊያውን አቁመው እንዲከተሏቸው ቢያዙም ሰሚ አልተገኘም።
የፊታውራሪ ገበየሁ ሠራዊትም ተራራውን እየቧጠጠ ወደላይ እየወጣ ጦርነቱን ቀጠለ። ሁኔታው
ከቁጥጥር ውጭ ስለሆነ፣ ራሶቹ ሳይፈልጉ ወደ ጦርነቱ ውስጥ ገብተው መዋጋት ጀመሩ። ምንም
እንኳ፣ ከላይ አመቺ የሆነ ቦታ ላይ ሆኖ ብዙ ጉዳት ቢያደርስም፣ እንደ ማዕበል ወደላይ
የሚመጣው ጦር አሳሳቢ ስለሆነበት፣ ቶዚሊ ተጨማሪ ጦር እንዲላክለት ወደ አሪሞንዲ መልእክት
ላከ። አሪሞንዲም ተጨማሪ ጦር እንዲልክ እንዲፈቀድለት ወደ ጄኔራል ባራቲየሪ መልእክት ላከ።
ዐጤ ምኒልክና ኢጣሊያኖች, 28 Feb 2013 Page 7
ባራቲየሪ ግን ጦር እንዳይልክ ነገር ግን ቶዚሊ እየተከላከለ ቀስ በቀስ ምሽጉን ለቆ እንዲወጣ
እንዲነግረው አዘዘ። ይሁን እንጂ ይህ መልእክት ግልጽ ባልሆነ ምክንያት ለቶዚሊ አልደረሰውም።
ቶዚሊም ካሁን አሁን ተጨማሪ ጦር ይደርስልኛል እያለ ባለ በሌለ ኀይሉ መዋጋት ቀጠለ። ከስድስት
ሰዓት ጦርነት በኋላ መሪውን ቶዚሊን ጨምሮ 2 ሺህ የጣሊያን ወታደሮች ተገደሉ። ከሰዓት በኋላ ልክ
በ10:30 (4:30 pm) የኢትዮጵያ ባንዲራ በአምባላጌ ተራራ ላይ ተውለበለበች። ከዚያ የተረፉት የኢጣሊያ
ወታደሮች እየሸሹ ሲሄዱ፣ የኢትዮጵያ ጦር እየተከተለ ፈጃቸው። ትረፉ ያላቸው ጥቂቶች እንደምንም
ብለው አምልጠው ከአሪሞንዲ ጦር ጋር ተቀላቀሉ። የኢትዮጵያ ጦር አሁንም ተከታትሎ ስላጠቃቸው
ወደ መቀሌ ሸሽተው፣ በማግሥቱ ጠዋት ንጋት ላይ፣ ከሌሎች ወገኖቻቸው ጋር ለመቀላቀል በቁ። ይህ
ድንገተኛ ጦርነት በኢትዮጵያውያን ድል አድራጊነት ቢጠናቀቅም፣ ወደ 3 ሺህ የሚጠጉ ወገኖቻችን
ሕይወታቸውን እንዳጡ ይገመታል።
በዚህ በአምባላጌው ጦርነት በጀግንነት ስማቸው የተጠራው ፊታውራሪ ገበየሁ ናቸው። ከድሉ በኋላ፣
ሠራዊቱ <<ጎበዝ-አየኹ>> እያለ ስማቸውን በማሞካሸት ከፍ ባለ ድምፅ ይጠራ ነበር። ይሁን እንጂ፣
ራስ መኮንንና ራስ መንገሻ <<ፊታውራሪ ገበየሁ ያልተፈለገ ጦርነት እንዲነሳ አድርገው ለብዙ ሰው
ዕልቂት ምክኒያት ሆነዋል>> በማለት ተበሳጭተው ነበር። ምንም እንኳ ዐጤ ምኒልክ በድሉ የተደሰቱ
ቢሆንም፣ ፊታውራሪ ገበየሁ ትእዛዝ ጥሰው ጦርነቱን ስለ ጀመሩ 3 ሳምንት በሰንሰለት እንዲታሰሩ
አደረጉ። የሆኖ ሆኖ ግን እምዬ ምኒልክ ዐልፎ ዐልፎ እንደ ሌሎቹ ሁሉ <<ጎበዝ-አየኹ>> እያሉ
የጀግናውን ስም በመጥራት ፈገግ ይሉላቸው ነበር። ዐጤ ምኒልክ በጦርነቱ ላይ የወደቁት ጀግኖች
እንዲቀበሩ ትእዛዝ ሲሰጡ፣ የቶዚሊም ሬሣ ተነስቶ በክብር ይቀበር በማለታቸው፤ የባህታ ሐጐስ
ወንድሞች፤ ወንድማቸው በ1894 በጣሊያኖች ላይ አምፀው በተገደሉ ጊዜ፣ ሬሳቸው እንዳይቀበር
ጅብ እንዲበላው ያዘዘው ይህ ሰው ስለሆነ፤ እሱም በተመሳሳይ ይቀጣልን በማለት አቤት አሉ። ዐጤ
ምኒልክ ግን፣ <<ጣሊያኖች ጨካኝ አረመኔ የሆኑ እንደሆነ እናንተም እንደ እነሱ ትሆናላችሁ?>>
በማለት እንዲቀበር አዘዙ።
የመቀሌ ከበባ (ኹለተኛው ጦርነት 6 - 21 ጃንዋሪ 1896)
በመቀሌ የመሽገው ጦር በደንብ የተጠናከረ ቢሆንም፣ ከአምባለጌ ተርፈው የመጡት የኢጣሊያ
ወታደሮች፣ እንደ ማዕበል እየጐረፈ የሚመጣውን ጦር ለማቆም ምሽጉን በደንብ አድርጎ መገንባትና
ከምሽጉ ውጭ እስከ 30 ሜትር ርቀት ላይ ደግሞ፣ የሾሉ እንጨቶችን በመንገዱ ላይ አቀራርበው
ተከሉ። ከዚያ አልፎ ደግሞ የእሾህ ሽቦ አነጠፉ። ይህም አልበቃቸውም ብሎ ብዙ የቪኖ ጠርሙሶችን
ሰባብረው ከሽቦው ቀጥሎ ባለው መሬት ላይ በትነው ምሽጋቸውን አጠናከሩ። ኢጣሊያኖች ይኽንን
ያደረጉበት ምክኒያት፣ ያለ ጫማ በባዶ እግሩ የሚጓዘው የኢትዮጵያ ጦር አንደለመደው እየሮጠ
እንዳይመጣና ቀስ እያለ ለመራመድ ሲሞክር፣ ከምሽጋቸው ውስጥ ሆነው በጥይት ለመልቀም
እንዲችሉ ነበር።
ይህ በእንዲህ እያለ፣ አምባላጌ ላይ የመጀመሪያውን ድል ያጣጣመው የኢትዮጵያ ጦር ጉዞውን ወደ
መሐል ትግሬ ቀጠለ። ኢጣሊያኖችም የኢትዮጵያን ዘማች ሠራዊት መጥቶ ጦርነቱ እስኪጀመር በደንብ
እየተደራጁ ሲጠባበቁ ንጉሥ ተክለ ሃይማኖት 5 ሺህ ጦራቸውን ይዘው በዲሴምበር 24 ቀን ከዐጤ
ምኒልክ ጋር ተቀላቀሉ። ይህም ለጣሊያኖች ራስ ምታት ሆኖባቸው ነበር፤ ምክኒያቱም ጣሊያኖች
ዐጤ ምኒልክና ኢጣሊያኖች, 28 Feb 2013 Page 8
ከንጉሥ ተክለ ሃይማኖት ጥሩ ግንኙነት ስለነበራቸውና ብዙ ስጦታም ይልኩላቸው ስለነበር ነው።
ከሰላዮቻቸውም የደረሳቸው መረጃ፣ ንጉሡ ተ/ሃይማኖት በዐጤ ምኒልክ እና ትግሬዎቹ ላይ ቂም
ስለቋጠሩ፤ በዚህ ጦርነት ገለልተኛ ሆነው ይቆያሉ፣ አልያም በዐጤ ምኒልክ ላይ ያምጻሉ የሚል
ስለነበር ነው። እዚህ ላይ ኢጣሊያኖች ያልገባቸው ነገር ቢኖር፣ እነዚሁ ሰላዮች፣ ለንጉሡ በምስጢር
የሚሠሩ፣ ነገር ግን ሆን ብለው የውሽት መረጃ የሚያቀብሉ መሆናቸውን አለማወቃቸው ነው።
ከዚህም ሌላ ኢጣሊያኖች፣ ጦርነቱ ሲጀመር የኢትጵያን ጦር ከሌላ አቅጣጫ እንዲያጠቃ ቃል ገብቶ
ባስታጠቁት በአውሳው ባላባት ላይ በራስ ወልደ ጊዮርጊስ፣ በራስ ተሰማ ናደውና በአዛዥ ወልደ ጻዲቅ
የሚመራ ጦር ወደ አውሳ ዘምቶ ገና ሳይንቀሳቀስ ከበበው። በአውሳው መሪ የሚመራው ጦር እነዚህን
ምርጥ ጀግኖች መቋቋም ስላልቻለ፣ አምልጦ ወደ በረሃ ገባ። ይሁን እንጂ ኢጣሊያኖች ይረዱናል
ብለው ያሰቧቸው ባይመጡላቸውም፣ እንዲህ እንደነሱ በዘመናዊ የጦር መሣሪያ የተደራጀውን
የአውሮጳን ጦር፣ ይህ ያልሠለጠነ ጥቁር ሕዝብ ያሸንፈዋል የሚል ጥርጣሬ ፈጽሞ አልነበራቸውም።
ንጉሥ ተክለ ሃይማኖት
የመቀሌው ጦርነት የመጀመሪያው ግጭት በዲሴምበር 27 ቀን 1895 ተጀመረ። የኢትዮጵያ
እግረኛውና ፈረሰኛው ጦር ወደ ምሽጉ ሲጠጋ፤ በምሽጉ ውስጥ ያሉት የኢጣሊያን ወታደሮች ገና
ሳይቀርብ በሩቁ መትረየሳቸውን አንፈቀፈቁበት። ምሽጉ በቀላሉ የሚሰበር ስላልሆነም፤ በጀግንነት ፊት
ለፊት እየተጋፈጡ ብዙ የኢትዮጵያ ወታደሮች እንደ ቅጠል ረገፉ። ስለዚህም ጦርነቱን ለጊዜው
አቆሙ። ለመቀሌ ቀረብ ብሎ የሠፈረው የራስ መኮንን፣ የራስ መንገሻ ሥዩምና የራስ ወሌ ብጡል
ጦር፣ በሰላም ምሽጋቸውን ለቀው እንዲሄዱ ለኢጣሊያኖቹ መልዕክት ላኩ። ከዚያም ራስ መኮንን
በእንዳ ኢየሱስ ላይ ለሰፈረው ጦር አዛዥ ጋሊያኖ ጃንዋሪ 5 ቀን 1896 የሚከተለውን ደብዳቤ ጻፉ
<<እኔ እዚህ አንስተኛ ምሽግ ላይ ጦርነት ለመክፈት አልመጣሁም። እኛ ብዛት አለን የጦር
መሣሪያችሁንም አንፈራም። አምባለጌንና የቶዚሊን መጨረሻ አስታውስ። አሁንም ምሽጉን አስረክቡና
በሰላም ወደ ምፅዋ ሂዱ።>> (1) ነገር ግን ጣሊያኖቹ ምክሩን ከመቀበል ይልቅ፣ በምሽጋቸውና
በመሣሪያቸው በመተማመን መቆየትን መረጡ። 
ዐጤ ምኒልክና ኢጣሊያኖች, 28 Feb 2013 Page 9
ራስ መኮንን
በማግሥቱ በጃንዋሪ 6 ቀን 1896 ዐጤ ምኒልክ ዋናውን የኢትዮጵያን ጦር ይዘው ከራሶቹ ጋራ
ተቀላቀሉ። በነጋታውም ጃንዋሪ 7 ቀን (ታኅሣሥ 29) የኢትዮጵያ ገና በዓል ስለነበር እንዳ ኢየሱስ
ላይ የሰፈረው የጣሊያን ጦር፣ በዚያ አካባቢ በሚያልፉ ኢትዮጵያውያን ወታደሮች ላይ ተኩስ
ከፈቱ። የምሽጉን ጠንካራነት እና ለመያዝም አስቸጋሪ መሆኑን የተገነዘቡት ዐጤ ምኒልክ ግን ጦርነቱን
መክፈት አልፈለጉም። ይሁን እንጂ፣ ተኲሱ እያየለ ሲመጣ ምሽጉን እንዲያጠቁ፣ ሊቀ መኳስ
አባተንና በጅሮንድ ባልቻን አዘዙ። እነዚህ የጦር አበጋዞቹም ወታደሮቻቸውን ይዘው ቀኑን ሙሉ
ሲታኮሱ ቢውሉም፣ ምሽጉን ግን መስበር አልቻሉም። እነርሱም ሌሊቱን ምሽግ ሲያሰናዱ አድረው
በማግሥቱ ጧት በጃንዋሪ 8 ቀን የጣሊያንን ጦር ግራ ያጋቡት ጀመር። በተለይ ሊቀ መኳስ አባተ፣
የሚተኲሱት መድፍ በትክክል መሽገውበት የነበረውን የቤተ ክርስቲያኑን መስኮት ከመደብደቡም
በላይ፣ በመድፋቸው አንዱን የጣሊያኖቹን መድፍ መስበር ችለው ነበር። እንዲሁም በራስ መኮንን
የሚታዘዘው ወደ 60 ሺህ የሚጠጋው ጦር ከጃንዋሪ 8 እስከ 11 ምሽጉን ቢያጠቃም፣ ምሽጉን ሰብሮ
መግባት አልቻለም ነበር። በእነዚህም ቀናት ውስጥ ወደ 500 የሚጠጉ ኢትዮጵያውያን ሲሞቱ
ከመሸጉት ኢጣሊያኖች የሞቱት 6 የቆሰሉት 9 ብቻ ነበር።
ይህንን ጠንካራ ምሽግ ለመስበር ሲባል፣ የሚሞተውን ወታደር ብዛት የተመለከቱት እቴጌ ጣይቱ፣
ኢጣሊያኖች የሚጠቀሙበትን የውሃ ጉድጓድ አቀማመጡን ካስጠኑ በኋላ ለመያዝ እንደሚቻል
አረጋግጠው፣ ለዐጤ ምኒልክ ነገሯቸው። ንጉሠ ነገሥቱም ስለ ፈቀዱላቸው ውሃውን ሄደው እንዲይዙ
ወታደሮቻቸውን አዘዙ። 900 የሚሆኑ ወታደሮችም ጨለማን ለብሰው ውሃውን በቀላሉ ያዙ።
የውሃውንም መያዝ ጣሊያኖች ያወቁት በነጋታው ነበር፤ ለማስለቀቅም ደጋግመው ቢተኩሱም
አልሆነላቸውም። ኢትዮጵያውያኑ በርትተው ተዋግተው መለሷቸው። እቴጌም በየቀኑ ምግብና መጠጥን
ለወታደሮቹ ሌሊት ሌሊት ይልኩላቸው ነበር። በምሽጉ በጣም የተማመነው የጣሊያን ጦር አስቸጋሪ
ሁኔታ ላይ ወደቀ፤ ከዚያች ዕለት ጀምሮ ውሃ የሚታደለው በራሽን ሆነ። የምሽጉ አዛዥ ጋሊያኖ፣
ወደ ባራቲየሪ ቶሎ እንዲደርስለት ደጋግሞ መልእክት ቢልክም መልስ ማግኘት አልቻለም። ባራቲየሪ
መልስ ያልሰጠው አዲግራት ያለውን ምሽጉን ለቆ ከዐጤ ምኒልክ ጦር ለመዋጋት ፍላጎቱም ዐቅሙም
ዐጤ ምኒልክና ኢጣሊያኖች, 28 Feb 2013 Page 10
አልነበረውም። ከዚያ ይልቅ ፒየትሮ ፊልተርን ወደ ዐጤ ምኒልክ ሄዶ የመቀሌን ምሽግ ለማስረከብ
እንዲደራደር ላከው።
ፒየትሮ ፊልተርም፣ ዐጤ ምኒልክ ፊት ቀርቦ፣ የመጣበትን አስረድቶ ውይይት ሲካሄድ ቆይቶ በጃንዋሪ
17 ቀን 1896 ዐጤ ምኒልክ፣ የኢጣሊያ መንግሥት በውጫሌ ውል መሰረዘ ከተስማማ፤ የተከበቡት
የጣሊያን ወታደሮች መሔድ እንደሚችሉ ነገሩት። በመጨረሻም በጃንዋሪ 19 ፒየትሮ ፊልተር
የውጫሌ ውልና ድንበርን ግጭቱን አስመልክቶ እንደገና እንደሚታይና፤ ጋሊያኖም ምሽጉን አስረክቦ
እንዲወጣ፣ ከጄኔራል ባራቲየሪ መልዕክት ይዞ መጥቶ ለዐጤ ምኒልክም አስረከበ። ዐጤ ምኒልክም
ለመልእክተኛው እኛ አረመኔዎች አይደለንም ክርስቲያኖች ነን እንጂ። እምነታችን ደግሞ
ጠላቶቻችንንም እንድንወድ ያዝናል። አሁንም እነዚህ ክርስቲያኖች አይሞቱም ይሂዱ። ነገር ግን፣
አሁንም ልትወጉን የምትፈልጉ ከሆነ፣ በአንድነት ሆናችሁ ጠብቁኝ በማለት አሰናበቱት። በማግሥቱ
በጃንዋሪ 20 ቀን ኢጣሊያኖች ምሽጉን ካስረከቡ በኋላ ውሃ እንዲቀዱ ፈቀዱላቸው። በጅሮንድ
ባልቻም በምሽጉ ላይ የኢትዮጵያን ባንዲራ ሰቀሉ። ጃንዋሪ 21 ቀን ጋሊያኖና ሠራዊቱ ዳርና ዳር ቆሞ
በተሰለፈው ወታደር መኻል ዐልፈው ወደ ዐጤ ምኒልክ ፊት ቀርበው እጅ ከነሱ በኋላ ከዚያ ወደ
አዲግራት ሄዱ። ይሁን እንጂ የሚደራደር ሰው ከጣሊያኖቹ እስኪመጣ ድረስ 10 ወታደሮች
በመያዣነት ታግተው እንዲቆዩ አደረጉ።
ደጃዝማች ባልቻ አባ ነፍሶ
ጦሩ አዲግራት ከገባ በኋላ፣ ባራቲየሪ ሜጀር ሳልሳ ስለ ለስምምነቱ ለመነጋገር ለመሄድ ሲነሳ፣ ዐጤ
ምኒልክ ዘንድ በመያዣነት የታገቱ ወታደሮች መኖራቸውን ሰማና እንዳይሄድ ከለከለው። ዐጤ
ምኒልክም ስምምነቱን የሚደራደረው የኢጣሊያን ተወካይ እስኪመጣ ድረስ ለ10 ቀናት ከጠበቁ
በኋላ፣ ኢጣሊያኖች እንዲህ የዘገዩት ተጨማሪ ጦር ከሀገራቸው እንስኪመጣላቸው ጊዜ ለመስጠት
ነው የሚል ጥርጣሬ ስለገባቸው ተናደዱ። በመያዣነት የታገቱት የጣሊያን ወታደሮችም፣ ተደራዳሪው
ስለዘገየ፣ ካሁን አሁን ገደሉን በማለት በሚጨነቁበት ሰዓት ወደ ራስ መኮንን ተጠሩ። ራስ መኮንንም
<<በስምምነቱ መሠረት ሜጀር ሳልሳ ስላልመጣ እንድትገደሉ ተፈርዶባችሁ ነበር። ይሁን እንጂ ዐጤ
ምኒልክ በአንዱ ጥፋት ሌላው ሊቀጣ አይገባም ብለው የሚያምኑ ንጉሠ ነገሥት በመሆናቸው፣ ወደ
ወገኖቻችሁ በሰላም እንድትሄዱ ተፈቅዶላችኋል>> በማለት አሰናበቷቸው። ለጄኔራል ባራቲየሪ ግን፣
ዐጤ ምኒልክና ኢጣሊያኖች, 28 Feb 2013 Page 11
ሜጀር ሳልሳን መላክ ካልፈለገ ፊልተርንም ቢሆን መላክ እንደሚችል፣ ነገር ግን አንዳቸውም ካልመጡ
የክርስቲያን ደም መፍሰሱ አይቀርም ብላችሁ ንገሩት ብለው አሰናበቷቸው።
በፌብሩዋሪ 11 ቀን ሜጀር ሳልሳ ከዚህ ሁሉ ሽንፈት በኋላ የማይሆን ጥያቄ ይዞ መጣ። ይኽውም
የውጫሌ ውል እንደገና እንዲታደስና የተወሰዱት ቦታዎች ሁሉ እንዲመለሱ የሚል ነበር። ዐጤ
ምኒልክም በነገሩ ተገርመው ሜጀር ሳልሳን በመጣበት እግሩ ተመልሶ በአስቸኳይ እንዲሄድ አዘዙት።
ባራቲየሪ ልቡ በትዕቢት ተወጥሮ <<ካሁን በኋላ ድርድር ብሎ ነገር የለም፤ አስፈላጊ መስሎ የታየንን
ሁሉ እናደርጋለን>> ሲል በዛቻ ተናገረ። ይኽን ካለ ከ2 ቀን በኋላ፣ ከራስ መንገሻ ጋር ተጣልተው
ወደ ጣሊያን ገብተው የነበሩት ራስ ስብሐት አረጋዊና ደጃዝማች ሐጎስ ተፈሪ 500 ጦራቸው ይዘው
ከኢጣሊያ በመክዳት ወደ ዐጤ ምኒልክም መጥተው ተደባለቁ። እነዚህ የጣሊያንን እንቅስቃሴና ምሽግ
በሚገባ የሚያውቁ ወታደሮች፣ ከእንጢቾ ወደ አዲግራት ሲጓዝ የነበረውን የጣሊያን ጦር ደመሰሱ።
በተጨማሪም የቴሌግራፍ መስመሮችን በመበጣጠስ ሌላም ጥቃት አደረሱ። ቀጥሎም የሀማሴን ገዢ
የነበሩት ራስ ወልደ ሚካኤል ሰሎሞን ወደ ዐጤ ምኒልክ በመምጣት ከኢትዮጵያ ጦር ጎን ተሰለፉ።
በፌብሩዋሪ 23 ቀን 1886 የኢትዮጵያ ጦር ወደ ፊት በመጓዝ ወደ አድዋ አካባቢ መጥቶ ሰፈረ።
ዐጤ ምኒልክም፣ ጣሊያኖቹ ያሉበት ምሽግ በጣም የተጠናከረና በቀላሉ ሊሰበር እንደማይቻል
ስለተረዱ፤ ጣሊያኖቹ ከምሽግ ወጥተው ይገጥሙኛል በማለት መቆየቱን መረጡ።
የአድዋ ጦርነት (ሦስተኛው ጦርነት - ማርች 1 ቀን 1896)
የኢትዮጵያ ሠራዊት በአድዋ አካባቢ ከሰፈረበት ከፌብሩዋሪ 23 እስከ 28 ጀምሮ፣ ምሽጋቸውን
አጠናክረው ሲሠሩ ለጦርነት ዝግጁ ሆኑ። ኢጣሊያኖችን ከምሽጋቸው እንዲወጡ ለማድረግም
የፕሮፓጋንዳውን ሥራ ተያያዙት። ይህንን ያደረጉት የኢትዮጵያ ሠራዊት ምግብና አንዳንድ ነገሮችን
ፍለጋ ኢጣሊያኖቹ ወደ አሉበት መንደር አካባቢ ሲሄዱ፤ የኢጣሊያኖቹ ሰላዮች በምስጢር ግን የዐጤ
ምኒልክ የሆኑት ለጣሊያኑ ጦር አዛዥ ለባራቴየሪ፤
 ብዙ ወታደሮች ጦርነቱ ገና ብዙ ጊዜ ይወስዳል እንዲሁም የጣሊያንን ትልልቅ መድፍ
ለመቋቋም አንችልም ብለው ፈርተው እየከዱ ወደመጡበት ሀገራቸው እየተመለሱ ነው።
 የጐጃሙ ንጉሥ ከዐጤ ምኒልክ ተቃቅረዋል ስለዚህ ጦራቸውን ይዘው ወደ ጐጃም ሊመለሱ
ነው።
 እንዲሁም ራስ መኮንን ለማመጽ እየተዘጋጁ ነው።
 አብዛኛው ሠራዊት አክሱም ጽዮን ለመሳለም ሄዷል የሚል የፈጠራ ወሬ ሪፖርት አቀረቡ።
በፌብሩዋሪ 28፤ ጄኔራል ባራቴየሪ፣ ሌሎቹን የጦር ሹማምንቶች ጄኔራሎች፣ አልቤርቶኒን፣
አሪሞንዲን፣ ዳቦርሚዳንና ኤሌናን ስብሰባ ጠራ። ጄኔራል ባራቴየሪም ያላቸው ስንቅ ለ4 ቀን ብቻ
የሚበቃ መሆኑን ገልጾ፣ ያለውም አማራጭ ወደ አስመራ ማፈግፈግ ወይም ደግሞ የኢትዮጵያን ጦር
ማጥቃት ነው ሲል ስብሰባውን ጀመረ። አራቱም ጄኔራሎች ወደ አስመራ ማፈግፈግ የሚለውን በአንድ
ድምፅ ተቃውመው፣ በኢትዮጵያ ጦር ላይ ዘምተው ጥቃት በመፈጸም፣ አምባላጌና መቀሌ ላይ
ዐጤ ምኒልክና ኢጣሊያኖች, 28 Feb 2013 Page 12
የደረሰባቸውን ውርደት ማስወገድ እንዳለባቸው በቁጭት ተናገሩ። ጦርነቱም በማግሥቱ በፌብሩዋሪ 29
ሊያደርጉ ወሰኑ።
በአድዋ የኢትዮጵያ ሠራዊት አሰላለፍ እንደሚከተለው ታቀደ። ዐጤ ምኒልክ፣ በአባ ገሪማ ኮረብታ
ከቤተ መንግሥቱ የጥበቃ ሠራዊት ጋር ሲሰፍሩ፤ እቴጌ ጣይቱ ደግሞ እዚያው አጠገብ 5 ሺህ
የሚሆን ጦራቸውን ከመድፋቸው ጋራ ይዘው ሰፈሩ። ከእቴጌ ጋራ ወ/ሮ ዘውዲቱ ምንሊክና ሌሎች
የቤተ መንግሥቱ ሴቶች ነበሩ። እነዚህ በጦርነቱ ሰዓት ውሃ፣ ጥይት በማቀበልና ቁስለኞችን
በመንከባከብ የሚረዱ ነበር። በዚህ ጊዜ፣ ንጉሥ ተክለ ሃይማኖት 12 ሺህ ጦራቸውን ይዘው
በመሄድ፣ በስተቀኝ በኩል አጥቂ ሆነው ተሰለፉ። ራስ መንገሻና ራስ አሉላ፣ 13 ሺህ ጦራቸውን
ይዘው ኪዳነ ምሕረት ላይ ሰፈሩ። የራስ መኮንን፣ የራስ ሚካኤል እና የራስ ወሌ ጦር ደግሞ
የመኻከሉን ቦታ ያዘ።
ፌብሩዋሪ 29 ቀን 1896 - የጦርነቱ ዋዜማ
3:00 (9:00 pm) ቅዳሜ ከምሽቱ ሦስት ሰዓት ላይ ጄኔራል ባራቲየሪ ጨለማን ተገን በማድረግ
ቁጥሩ 17 ሺህ (10,600 ኢጣሊያኖች እና 7000 ተወላጆችን) የሆነውን አራት
ብርጌድ ጦር ይዞ፣ አድዋ ላይ የሰፈረውን የኢትዮጵያን ጦር ለመውጋት ጉዞ
ጀመረ። የጉዞውም ዕቅድ፣ አራቱ ብርጌዶች በተለያየ አቅጣጫ ተጉዞው፣
እተመደበላቸው ቦታ ላይ ከመንጋቱ በፊት እንዲደርሱና፣ የኢትዮጵያን ጦር
ከከፍታ ቦታ ላይ ሆነው ከበው እንዲያጠቁ ነበር። ይሁን እንጂ፣ በዚያ ጭለማ
የያዙት ካርታ ትክክል ስላልነበር፣ በተጨማሪም ጦሩን የሚመሩት ኤርትራውያን
በምሥጢር የሚሠሩት ለዐጤ ምኒልክ ስለነበር፣ ጉዞአቸው አስቸጋሪ ነበር።
8:30 (2:30 am) በጄኔራል ባራቲየሪና በጄኔራል ጁሴፔ ኤሌና የሚመሩት ብርጌዶች በ8:30 ሰዓት
ላይ እሻሾ ተራራ ደረሰ። ሁለቱ ብርጌዶች በታዘዙት መሠረት በጄኔራል አልቤርቶኒ
የሚመራው ጦር በስተግራ ታጥፎ፣ ወደ ኪዳነ ምሕረት ሲሄድ፤ የጄኔራል
ዳቦርሚዳ ብርጌድ ጦር በቀኝ በኩል አልፎ ከፍ ያለውን ገዥ መሬት (ኮረብታ)
ለመያዝ ጉዞውን ሲቀጥል፣ ጄኔራል አሪሞንዲ መሐሉን ይዞ ተጓዘ።
10:00 (4:00 am) ጄኔራል አልቤርቶኒ እንደታዘዘው፣ ጦሩን እየመራ ኪዳነ ምሕረት ደረስኩ ብሎ
ሲያስብ፣ አሳሳች መንገድ መሪዎቹ ኤርትራውያን (ለዐጤ ምኒልክ በምስጢር
የሚሠሩ)፣ ኪዳነ ምሕረት ገና አልደረስንም ገና ብዙ መንገድ ይቀረናል በማለት
ሌላ 4.5 ማይልስ ጉዞ ወደፊት ቀጠሉ። 2.5 ማይልስ እንደተጓዙ፣ በራስ
አሉላ ከሚመራው ጦር ጋር ተገናኙ። እንግዲህ የመጀመሪያው ተኩስ ልውውጥ
በዚህ ቦታ ላይ ተጀመረ። ሌሎቹም ብርጌዶች በየታዘዙበት አቅጣጫ ቢጓዙም፣
በዚያ ባልለመዱት ምድር የተጓዙት ጊዜው ያለፈበት ካርታ በመጠቀማቸውና፣
የአሳሳች መሪዎቻቸውን ኤርትራውያን ቃል አምነው፣ እንደታሰበው ተቀራርበው
ሳይሆን የሠፈሩት፤ በጣም ተራርቅው ነበር። 
ዐጤ ምኒልክና ኢጣሊያኖች, 28 Feb 2013 Page 13
በዚያች ሌሊት፣ ኢጣሊያኖችቹ ወጣ ገባውን መንገድ በድቅድቅ ጨለማ ሲጓዙ፣
ዐጤ ምኒልክ፣ እቴጌ ጣይቱ፣ ንጉሥ ተ/ሃይማኖት እንዲሁም ሌሎች ራሶች፣
አድዋ በሚገኘው በቅዱስ ሚካኤል ቤተ ክርስቲያን ነበሩ። አንዳንድ ጸሐፊዎች፣
ዐጤ ምኒልክ በዚያች ሰዓት ቤተ ክርስቲያን ሳይሆን በድንኳናቸው ውስጥ ነበሩ
ብለው ጽፈዋል። የሆኖ ሆኖ መልእክተኛ ወደ ቤተ ክርስቲያን መጥቶ ጠላት
መምጣቱንና ጦርነት መጀመሩን ተናገረ። አቡኑም ከቤተ መቅደሱ ወጥተው፣
<<ልጆቼ ሆይ፣ ዛሬ የእግዚአብሔር ፍርድ የሚገለጥበት ቀን ነው። ሂዱ፣
ለሃይማኖታችሁና ለንጉሣችሁ ተዋጉ። ሁላችሁንም ከኃጢአታችሁ እግዚአብሔር
ይፍታ>> ብለው አሳረጉ። መኳንንቱም እየቀረበ መስቀል እየተሳለመ ወደ ጦር
ግንባር ሄደ።
11:30 (5:30 am) የሸዋ ፈረሰኛ ጦር ወደ ንጉሠ ነገሥቱ መጥቶ፣ የፈረንጅ ጦር፣ አባ ገሪማ፣
ላይ መታየቱን አስታወቀ። ከዚያም ዐጤ ምኒልክ፣ እቴጌ ጣይቱ እና ፈረሰኛው
ጦር ወደ አባ ገሪማ ሄዱ።
12:00 (6:00 am) የዐጤ ምኒልክ ቃፊሮች(ወታደሮች)፣የጠላትን እንቅስቃሴ በየአቅጣጫው
እየተከታተሉ ለዐጤ ምኒልክ እያሳወቁ፣ ቦታቸው ላይ በተጠንቀቅ ሆነው
የጠላትን ጦር ይጠብቁ ነበር።
አልቤርቶኒም 4500 ጦሩን እየመራ ከንጋቱ 12 ሰዓት ላይ ኪዳነ ምሕረት ደረሰ።
12:10 (6:10 am) አልቤርቶኒ ከሚመራው ጦር፣ የተወሰነው አቅጣጫውን ለውጦ ሲጓዝ፣ በቀጥታ
በንጉሥ ተ/ሃይማኖት የሚመራው ጦር እሰፈረበትና፣ ከባድ መሣሪያ ጠምደው
እሚጠብቁበት ቦታ ገቡ። ያን ጊዜ ከባዱ ጦርነት ፈነዳ።
12:15 (6:15 am) በእሻሾ ተራራ ላይ ተጠባባቂ ጦሩን የያዘው ዋናው አዛዥ ጄኔራል ባራቲየሪ፣
 የአልቤርቶኒ ጦር የት እንዳለ እንዲነግረው መልእክተኛ ላከ።
1:45 (7:15 am) ባራቲየሪ ካገኘው መረጃ በመነሳት፣ በአልቤርቶኒ እና በአሪሞንዲ ብርጌዶች
መኻከል ያለው ቦታ ሩቅ መሆኑን ለማወቅ ቻለ። በዚህ ጊዜ ባራቲየሪም፣
ዳቦርሚዳ ወደ ግራ ታጥፎ፣ መኻል ያላውን ጦር በስተግራው ሆኖ እንዲረዳው
አዘዘ። ይሁን እንጂ፣ ዳቦርሚዳ ባልታወቀ ምክንያት፣ የታዘዘውን ትቶ ፣
በተቃራኒው ወደ ቀኝ ታጥፎ ወደ ማርያም ሸዊቶ በማቅናት፣ ከሌላው ተለይቶ
በጣም ርቆ ሄደ። (ምናልባት መልእክተኛው የንጉሡ ድርብ ሰላይ ይሆን?)
በዚህ ጊዜ፣ የራስ መኮንንና የራስ አሉላ ጥምር ጦር፣ አጋጣሚውን
በመጠቀም፣ ይህን ተነጥሎ ለብቻው የመጣውን ጦር፣ በገላጣው ሜዳ ላይ
ሊወጋው ወጣ።
ዐጤ ምኒልክና ኢጣሊያኖች, 28 Feb 2013 Page 14
ከንጉሥ ተ/ሃይማኖት ሠራዊት ጋር ጦርነት የገጠመው አልቤርቶኒ፣ ጠንክሮ
መዋጋቱን ያዩት እቴጌ ጣይቱና ራስ መንገሻ፣ ዐጤ ምኒልክን፣ ምርጥና ጠንካራ
የሆነውን 25 ሺህ የቤተ መንግሥቱን ጦር እንዲልኩና ኢጣሊያኖቹን እንዲወጉ
አሳሰብዋቸው።
2:15 (8:15 am) አልቤርቶኒ በአስቸኳይ ተጨማሪ ጦር እንዲላክለት፣ መልእክተኛ ወደ ባራቲየሪ
ላከ።
2:30 (8:30 am) በዐጤ ምኒልክ 25 ሺህ ጦር ላይ፣ እቴጌ ጣይቱ 3 ሺህ ተጨምሮበት በድምሩ
28ሺህ፣ አልቤርቶኒን እንዲያጠቃ ተላከ።
3:00 (9:00 am) የቤተ መንግሥቱ ምርጥ ወታደሮች፣ ከመላው የኢትዮጵያ ሠራዊት በጀግንነት
የታወቁና የተፈሩ ነበሩ። አልቤርቶኒን ማጥቃት በጀመሩ በግማሽ ሰዓት ውስጥ፣
ምሽጉን ሰብረው ገብተው፣ ጄኔራሉን ራሱን ማረኩት። የተረፈውም ጦር ወደ
ኋላ እግሬ አውጭኝ ብሎ ሸመጠጠ። 2 ማይልስ ላይ ርቀት ላይ እየተዋጋ
ወዳለው ወደ አሪሞንዲ ተፈተለከ።
አሪሞንዲ ጠንክሮ በውጊያ ላይ እያለ፣ ከተደመሰሰው የአልቤርቶኒ ጦር ተርፈው
የሚሸሹትን ወታደሮች የሚከታተለው የዐጤ ምኒልክ ምርጥ ጦር ደርሶ ማጥቃት
ሲጀምር፤ አሪሞንዲ ሊቋቋመው አልቻለም።
3:15 (9:15 am) እንደ ማዕበል እየጐረፈ የመጣው የኢትዮጵያ ጦር፣ በመጨረሻ የአርሞንዲን
የሰፈረበት ቦታ ላይ ወጥቶ በጨበጣ ውጊያ ተያያዘው።
ባራቲየሪ ተጠባባቂ ጦሩን ይዞ ወደ ጦርነቱ ቦታ ሲደርስ፣ ከአሪሞንዲ በስተቀረ
ሌላ የሚዋጋ ጦር አልነበረም። በርቀት የአልቤርቶኒ ወታደሮች ሬሳ ምድሩን
ሞልቶታል። እንዲሁም ቅጥረኛ ወታደሮቹ ወደ ታች ሲሮጡ ተመለከተ።
ዳቦርሚዳ ግን የት እንደገባ ማወቅ አልቻለም።
4:00 (10:00 am) የራስ መንገሻና የራስ ሚካኤል ጦር፣ ከሌላ አቅጣጫ ሆኖ፣ የአርሞንዲን ጦር
ማጥቃት ጀመረ። ብዙም ሳይቆይ የአርሞንዲ ወታደሮች ከነመሪያቸው ጭምር
ተገደሉ።
በስተግራም በኩል፣ ኮሎኔል ጋሊያኖ የሚመራው ጦር፣ የዐጤ ምኒልክ ልዩ ጦር
ከደረሰበት በኋላ፣ በትንሽ ደቂቃ ውስጥ ብትንትኑ ወጣ። ጋሊያኖም ከነወታደሩ
እንዳለ የውሃ ሽታ ሆኖ ቀረ፤ ለወሬ ነጋሪ እንኳ የተረፈ ሰው አልነበረም። 
ዐጤ ምኒልክና ኢጣሊያኖች, 28 Feb 2013 Page 15
5:30 (11:30 am) ባራቲየሪ ይዟቸው የመጣው ተጠባባቂ ብርጌዶች፣ ከጀግኖቹ ኢትዮጵያውያን ጋር
ጦርነቱን ቀጠሉ። ይሁን እንጂ፣ ቆራጦቹን የኢትዮጵያ ጀግኖች መቋቋም
አልቻለም፤ ብዙ ኢጣሊያኖች ክፉኛ እየተመቱ መውደቅ ጀመሩ። ባራቲየሪም
ሽንፈቱን ስላወቀ፣ የቀረውን ወታደር ማስጨረስ አልፈለገም። የተረፈውን ጦር
ይዞ ወደ አዲግራት ፈረጠጠ። አንዳንዶቹማ ጠረፍ እስኪደርሱ ድረስ ለዐፍታ
እንኳ አልቆሙም ነበር።
8:00 (2:00 pm) በዚህ ጊዜ የዳቦርሚዳ ጦር ማርያም ሸዊቶ ላይ፣ ባለፈው 4 ሰዓት፣
ከኢትዮጵያ ሠራዊት ጋር በጦርነት እንደተጠመደ ነው። እስካሁን ከባራቲየሪ
ምንም ነገር ስላልሰማ፣ተጨማሪም ጦር ስላልመጣለት፣ ከፍተኛ ችግር መፈጠሩን
ተገነዘበ። ስለዚህ፣ ቀስ በቀስ እየተዋጋ ወደ ሰሜን ለማፈግፈግ ወሰነ።
9:00 (3:00 pm) ይህ ሁሉ ሲሆን ጠቅላላ የጦርነቱን ዜና ዐጤ ምኒልክ ይደርሳቸዋል። ዐጤ
ምኒልክ፣ ሌሎቹ ብርጌዶች ድምጥማጣቸው መጥፋቱን እንዳወቁ፣ መጨረሻ ላይ
ብቻውን የቀረውን የዳቦርሚዳ ጦር፣ አንድም እንዳያመልጥ፣ የራስ ሚካኤልና
በግራ ክንፍ በኩል የሚዋጋው 20 ሺህ ጦርና 8ሺህ ፈረሰኛ ወደዚያ ሄዶ
እንዲወጋ አዘዙ።
ዳቦርሚዳም ጦሩን ይዞ በጠባቡ ሸለቆ ውስጥ ማፈግፈግ ሲጀምር፤ ፈረሰኛው
ጦር ደርሶ እያራወጠ ይወጋው ጀመር። ግማሽ ሰዓት ባላሞላ ጊዜ ውስጥ
ዳቦርሚዳም ከ4500 ጦሩ ጋራ በዚያ ቦታ ወደቁ።
እስከ ምሽቱም ድረስ የቀሩትን የኢጣሊያ ወታደሮች እያሳደዱ፣ እየገደሉና
እየማረኩ ቆዩ። ሲመሻሽም ፣ዐጤ ምኒልክ ከአምባ ገሪማ ወደ አድዋ ተመለሱ።
ከዚያ ሰዓት ጀምሮ ውጊያ እንዲቆም፤ ጠላትንም መማረክ እንጂ እንዳይገደል
ሲሉ አዘዙ።
ከጥቂት ጊዜ በኋላ ሽለላ፣ ፉከራ፣ የድል ዘፈን፣ እልልታ ማስተጋባት ጀመረ። ዐጤ ምኒልክም፣
በዛሬው ቀን በዚህ ጦር ሜዳ ተዋግተው የወደቁት ክርስቲያኖች ናቸውና፤ ዘፈኑ ሆነ ሽለላውን
ወዲያው እንዲቆም አዘዙ። ዐጤ ምኒልክም፣ ለክብራቸው ተዘርግቶ የነበውን ቀይ ዣንጥላ ታጥፎ
በምትኩ ጥቁር ዣንጥላ እንዲዘረጋ አዘዙ። ከባድ ዝናብም ጣለ። እቴጌም ለሀገራቸው ክብር የወደቁትን
ጀግኖች ስም ሲነገራቸው እንባቸውን ያፈሱ ነበር። ምንም እንኳ ጦርነቱ በኢትዮጵያውያን ድል
አድራጊነት ቢጠናቀቅም፤ መኳንንቱና ሠራዊቱ በዚያች ቀን ጀንበር ሳትጠልቅ በጦርነቱ ላይ
የወደቁትን፣ በሺህ የሚቆጠሩ ወገኖቻቸውን እያሰቡ በኀዘን ተውጠው ነበር።
የአድዋ ጦርነት በታላቁ ዐጤ ምኒልክ መሪነት፣ ኢትዮጵያውያኑ አንድ የሰለጠነን የአውሮጳ ጦር
ዐጤ ምኒልክና ኢጣሊያኖች, 28 Feb 2013 Page 16
በማሸነፍ ተጠናቀቀ። በዚህ ጦርነት 13,300 ኢጣሊያኖች ሲሞቱ 700 ተማርከዋል። ከእነዚህም
ውስጥ ጦርነቱን የመሩት 2 ጄኔራሎች አሪሞንዲና ዳቦርሚዳ ሲገደሉ፤ ጄኔራል አልቤርቶኒ ደግሞ
ተማርኳል። በኢትዮጵያውያን በኩል 20,000 ሲወድቁ ፣ 7000 ደግሞ ቆስለዋል።
ዐጤ ምኒልክም ከጦርነቱ ፍጻሜ በኋላ የሞቱትን ጀግኖች ሬሣ ሲያስቀብሩ፣ ሀገር እያረጋጉ ሰነበቱ።
ቀጥሎም፣ ለአውሮጳ መንግሥታት፣ ኢትዮጵያ ለረጅም ጊዜ ራሷን የቻለች ነፃ ሀገር መሆኗን
ገልጠው፣ ለአድዋ ጦርነት መነሻ የሆነውን ምክንያት በመዘርዘርና፣ ከዚያም ኢጣሊያ በጦር ኀይል
አስገብራለው ብላ የብዙ ክርስቲያኖች ደም እንዲፈስ ማድረጓን፤ ነገር ግን ከጥንት ጀምሮ ሀገራችንን
ጠብቋት የሚኖር አምላክ ስላልተለየን ድል ማድረጋቸውን የሚገልጥ ደብዳቤ፣ በኤፕሪል 2 ቀን 1896
ዓም ላኩላቸው። እንዲሁም በዚያው በተመሳሳይ ወቅት፣ ለሙሴ ሽፍኔ እንዲህ ሲሉ ጻፉለት፣
<< በጥጋባቸው አድዋ ላይ ተዋግተው ድል ሆኑ። እኔ ግን በድንቁርናቸው ብዛት የእነዚያን ሁሉ
ክርስቲያን ደም በከንቱ መፍሰሱን እያየሁ ድል አደረግኋቸው ብዬ ደስ አይለኝም >>።
ከአድዋ ድል በኋላ በጄኔራል ባልዲሴራ የሚመራ አዲስ 15 ሺህ ጦር ከኢጣሊያ ተነስቶ ምፅዋ ገባ።
ከዚያም ለዐጤ ምኒልክ ዕርቅ እንፈጽም፣ እስረኞቹም ይለቀቁ ብሎ ደጋግሞ ጠይቆ ነበር። ይሁን
እንጂ ቀደም ብሎ ከመቀሌ ምሽግ በሰላም እንዲወጡ ሲደረግ፣ ዋናው ምክኒያቱ የውጫሌን ውል
ይሻሻላል በሚል እምነትና ተስፋ ነበር። ነገር ግን ነፃ ከወጡ በኋላ፣ ኢጣሊያኖቹ ቃላቸውን አጥፈው
ለብዙ ሰው ሕይወት መጥፋት ምክኒያት መሆናቸውን የታወቀ ነበር። አሁንም የኢጣሊያኖቹ ዓላማ፣
እስረኞቹን አስፈትቶ፣ እንደገና አዲስ በመጣው ጦር ለመውረር እንዳሰቡ ዐጤ ምኒልክ ዐውቀዋል።
ስለዚህ ኢጣሊያኖቹም በቃላቸው የሚታመኑ ስላልሆኑ፣ የውጫሌ ውል መፍረሱን ለዓለም መንግሥታት
ካላሳወቃችሁ፣ እስረኞቹን አልፈታም በማለት ዐጤ ምኒልክ እምቢ አሉ።
በመጨረሻም የተማረኩትን የኢጣሊያ ምርኮኞች እና ብዙ መሣሪያዎች ይዞ ወደ መናገሻ ከተማቸው
ለመሔድ አስፈላጊው ዝግጅት ተጠናቀቀ።
ድል አድራጊው ንጉሥ መናገሻ ከተማቸው መግባትና የእስረኞች ጉዳይ
ዐጤ ምኒልክም መናገሻ ከተማቸውን በለቀቁ፤ በስምንተኛ ወር በጁን 12 ቀን 1896፤ በድል
አድራጊነት ጦራቸውንና፣ የተማረኩትን የኢጣሊያ ወታደሮች እየመሩ፤ እንጦጦ ገቡ። ሕዝቡም፣
ንጉሡ እና ሠራዊቱ በደህና መመለሳቸውን፣ በእልልታ፣ በጭፈራ፣ በጭብጨባ እና በሽለላ ወጥቶ
ሲቀበላቸው፤ ካህናቱ ደግሞ ዝማሬያቸውን ያሰሙ ነበር። የኢጣሊያ መንግሥት፣ የኢትዮጵያን ጦር
እንዲወጋበት ተልኮ አድዋ ላይ የተማረኩት መድፎችም፣ በዕለቱ፣ ለበዓሉ ክብር መቶ ጊዜ
እንዲተኩሱ ተደርገዋል።
ከበዓሉም ፍጻሜ በኋላ፣ ተማርከው የመጡት የኢጣሊያ ወታደሮች፣ በኢትዮጵያና በኢጣሊያ
መንግሥት መካከል ስምምነት ተደርሶ እስኪመለሱ ድረስ፣ የተለያዩ ባላባቶች በኃላፊነት
እንዲጠብቋቸው ተሰጡ። እነዚህንም እስረኞች ለማስፈታት የኢጣሊያ መንግሥት መልእክተኞች ደጋግሞ
ቢልክም፤ ቀደም ብለው ለጄኔራል ባልዲሴራ የሰጡትን መልስ ሰጡ። በዚህ መኻል የሮማው ፖፕ
ሊዎን 13ኛ፣ በጁን 11 ቀን 1896፣ እስረኞቹ እንዲፈቱ የሚማፀን ደብዳቤ ለዐጤ ምኒልክም ላኩ።
ዐጤ ምኒልክና ኢጣሊያኖች, 28 Feb 2013 Page 17
ዐጤ ምኒልክም በኦክቶበር 3 ቀን 1896፣ ለሮማው ፖፕ፣ የጻፉት ደብዳቤ እንደደረሳቸውና፣
ስለክብራቸው ሲሉ እስረኞቹን ሊፈቱ አስበው እንደነበር፤ ነገር ግን እነዚያ በጦር ሜዳ የወደቁትን
የኢትዮጵያ ልጆች ሲያስቡ፤ እስረኞቹን መልቀቅ የማይቻላቸው እንደሆነ ገለጹ። ይሁን እንጂ እስረኞቹ
እዚህ በሚቆዩበት ጊዜ ምንም ሳይጓደልባቸው ተንከባክቤ ይዛቸዋለው በማለት መልስ ሰጡ።
ነገር ግን አንድ ተራ ምርኮኛ ወታደር እናቱ የጻፈችለትን ደብዳቤ አንብቦ፣ በጣም እያለቀሰ
ማስቸገሩን ምኒልክ ሰምተው፣ እስረኛው እንዲመጣ አድርገው ደብዳቤው እንዲነበብ አደረጉ።
የእስረኛው እናትም በደብዳቤዋ ላይ <<ልጄ ሞተሃል ብለውኝ ተስፋ ብቆርጥ እንደ ሌሎቹ እናቶች ሁሉ
አልቅሼ ይወጣልኝ ነበር። አሁን ግን ቀንም ሌሊትም ላንተ ለልጄ እንዳለቀስሁ ነኝ። ምን ቦታ ወድቀህ
እንደሆነ አላይህም። ከአፌ እየነጠልሁ ያለችኝን ደህና ምግብ እያበላሁ ያሳደግሁህ ልጄ ዛሬ
የምትበላውን አላውቅም … ልጄ እንደምወድህ ታውቃለህ። የማምነው አምላክ በሰላም ያገናኘናል ብዬ
ተስፋ አደርጋለው። … ልጄ በሕይወት መጥተህልኝ ዓይንህን እስካይ ድረስም ውሎዬ ከቅድስት ማርያም
ቤተ ክርስቲያን ነው። … ለቤተ ክርስቲያኗም በየቀኑ አንዳንድ ሻማ ስለት ተስዬ በየቀኑ እያበራሁ ላንተ
ለልጄ እየተንበረከክሁ እፀልያለሁ። … በጸሎቴ ብርታት ተለቀህ እንደምትመጣ ተስፋ አለኝና፤ አንተም
ባለህበት ጸልይ። … የምወድህ ልጄ፤ አይዞህ በርትተህ ኑር … አንተም እንደምትናፍቀኝ አውቃለሁ።
ለቅሶዬ ባክኖ አይቀርምና እንገናኛለን >> የሚል ነበር። ርኅሩሁ እምዬ ምኒልክም ደብዳቤውን ካዳመጡ
በኋላ፣ አዝነውና አልቅሰው <<ሂድ በነፃ አሰናብቸሃለሁ። የእናትህ እንባ አማለደህ>> ብለው በበቅሎ
አድርገው አሥመራ ድረስ አሸኝተው ሰደዱት። (1)
የኢጣሊያ መንግሥትም፣ ዐጤ ምኒልክ አዲስ ውል ተፈርሞ የውጫሌ ውል እስካልተሻረ ድረስ፣
እስረኞቹን እንደማይፈቱ ስላወቁ፣ በመጨረሻ በኦገስት 23 ቀን 1896 የውጫሌ ውል መፍረሱንና
ኢትዮጵያ ራሷን የቻለች ነፃ ሀገር መሆኗን አረጋግጣለሁ አለ። በኦክቶበር 26 ቀን 1896 ዘጠኝ ክፍል
ያለው ሰነድ፤ ዐጤ ምኒልክ በፈለጉት ዓይነት ተዘጋጅቶ፣ በሁለቱ መንግሥታት መካከል ተፈረመ።
በተጨማሪም ኢጣሊያኖች 10 ሚሊዮን ሊራ ካሳ ለኢትዮጵያ እንዲከፍል ተደረገ።
የአድዋ ድል አርአያነት
አንድ የጥቁር ሀገር፣ በዘመናዊ መሣሪያ የታጠቀን የአውሮጳን ጦር ማሸነፉ ዓለምን ያስገረመና
የኢትዮጵያን ዝና ከፍ ያደረገ፣ ነገር ግን ኢጣሊያንን ያሳፈረ ነበር። ይህ የአድዋ ድል በተለይ ደግሞ
በባርነት ሥርዓት ሲገዙና ሲጨቆኑ የነበሩ ሕዝቦች፣ እነሱም ከተባበሩና ከተደራጁ፣ ወራሪዎችንም
ማሸነፍ እንደሚችሉ የተስፋ ጭላንጭል በሕሊናቸው እንዲፈነጥቅ ምክንያት ሆነ።
ይህ ጽሑፍ የአድዋን ድል 117ኛ ዓመት ምክንያት በማድረግ ተጻፈ።
የካቲት 22 ቀን 2005
28th February 2013
(1)* ዐጤ ምኒልክም፣ ጳውሎስ ኞኞ 
  </TEXT>
</DOC>
<DOC>
 <DOCNO>113</DOCNO>
   <TEXT>
﻿ሚኒልክ፣ ጎበና እና ኦሮሞ
ለመጀመሪያ ግዜ በዚህ በማህበራዊ ሚዲያ እንቅስቃሴ ዘመኔ እንደ ማህበረሰብ ከፍተኛ ተቃውሞ እና ቁጣን ያስተናገድኩት ከኦሮሞው ማህበረሰብ ጋር ነበር... አንድ አራት ወይም አምስት አመት ሆነው መሰለኝ...ያኔ የኦሮሞ ፖለቲካ በጦፈበት ሰሞን እኔ የማውቀው ኦሮሞ ለኢትዮጵያ አንድነት እና ለኢትዮጵያ ሰንደቅ አላማ የሚሰጠውን ክብር ጠቅሼ በመከራከሬ ነበር ብዙ ውግዘት የደረሰብኝ... በርካታ ኦሮሞ ጓደኞቼ በውስጥ መስመርም በአደባባይም ቀልል ሲል ምክር ከፍ ባስ ሲል ደግሞ ስድብ እና ማስፈራሪያ በሚያደርሱኝ ግዜ ከጎኔ የቆመ አንድ ኦሮሞ ጓደኛ ነበረኝ... ጓደኛዬ የአርሲ ልጅ ነው። "ዝም በላቸው ያመንክበት ፃፍ... ኦሮሞ ከኢትዮጵያዊነት ወጥቶ የት ሊደርስ ነው...?" እያለ ከሃሳቤ ወደኋላ እንዳልል ያበረታታኝ ነበር።
ይህ ወዳጄ ቀድሞ የኦነግ አባል የነበረ እና ከዛ በኋላ ከጀነራል ከማል ገልቹ ጋ ከሌቻ ቢሊሱማ ኦሮሞ የሚባለው ፓርቲ አባል የሆነ ሰው ነበር። እዚሁ ላይ ለዚህ ፅሁፍ መነሻ የሆኑኝ ጀነራል ሃይሉ ጎንፋ፤ "እኔ ሃይሉ የተባልኩት በምኒሊክ የተነሳ ነው" ሲሉ ሰሞኑን መነጋገሪያ ሆነዋል ጀነራል ሃይሉን የምጠይቃቸው፤ የትግል ጓደኛቸው እና እኩያቸው ጀነራል ከማል ገልቹስ ከማል የተባሉት ከምን የተነሳ ነው?
ስለ ኢትዮጵያ ፖለቲካ ገብቶኛል የምለው ነገር ቢኖር፤ ፖለቲካችን ዋና መተዳደሪያው የበደል ንግድ እንደሆነ መረዳቴ ነው። በደል ትሸጣለህ ፖለቲካዊ ድጋፍ ታገኛለህ ይሄው ነው!
እንደኔ እምነት ጀነራል ሃይሉ ጎንፋ በደሉን ከገዙት ወይም ከሚሸጡት ወገን ናቸው።
ወደ ጓደኛዬ ወግ ስንመለስ ከጓደኛዬ ጋር ጓደኛ ብቻ አይደለንም የክፉ ቀን ደራሽ ዘመድ ሆነናል ማለት ይቻላል። አንድ ወቅት በእውቀቱ ስዩም ከአሜን ባሻገር የተባለ መፅሃፉን የፃፈ ግዜ ስለ ራስ ጎበና በብዙ ማጣቀሻ ከዚህ በፊት ካገኘኋቸው ሁሉ የተሻለ ማብራሪያ ፅፎ አንብቤው ደስ ብሎኝ... ከጓደኛዬ ጋር በዛ የሞቅታ ስሜት "ራስ ጎበና የኦሮሞ ፖለቲካ እንዲጠናከር ሲባል የፕሮፖጋንዳ ሰለባ ሆነው እንጂ ሰሩት ከሚባለው ጥፋት ይልቅ ሃገር አንድ ለማድረግ የነበራቸው ብልሃት እና ተቀባይነት ይበልጣል..." ስል ወሬ ጀመርኩ።
ወዳጄ ሞገተኝ... ሞገተኝ ብቻም ሳይሆን ትላንት ከነገርኳችሁ ሴትዮ በላይ ግፍግፍ እያለ "ይሄንን ሃሳብ ለሌላ ኦሮሞ እንዳታወራ ትጣላለህ... እኛ ጎበና እና ምኒሊክን የምናውቃቸው በጭካኔያቸው ነው... ተው... አበበ ተው..." ሲል ምሬቱ ፊቱ ላይ ይነበብ ነበር።
ውይይታችን ብዙ እንደማይቀጥል አውቄዋለሁ አንድ እድል ልሞክር ብዬ "ሳፊ ምናልባት የኦነግ አባል ስለነበርክ ለፖለቲካው ሲባል በደሉ ተጋኖ ተነግሮህ እንዳይሆን..." ስል ጠየኩት...
ይሄኔ ቆፍጣናው የአርሲ ወዳጄ እንባ እየተናነቀው... "እኔ ስለ ሚኒሊክ እና ስለ ጎበና ጭካኔ የማውቀው እንዳንተ አንብቤ ወይም እንዳልከው ኦነግ የነገረኝን ሰምቼ አይደለም። በህይወት ያሉ አያቴ ከአባታቸው ሰምተው የነገሩኝን ነው... እኛ አካባቢ በእረኛ ዘፈን በአባቶች ታሪክ ውስጥ ስለ ሚኒሊክ እና ጎበና ጭካኔ ያልሰማ የለም... ተው..." አለኝ... በጣም ስሜታዊ ሆኖ ስለነበር ከዛ በላይ መቀጠል አልቻልንም...
ነገር ግን ቁጭ ብዬ ሳስበው እኛም ኦሮሞ ነን... እኔም አባቴ የአባቶቹን ታሪክ አውርቶ አይጠግብም። ነገር ግን አንድም ቀን ራስ ጎበናን ወይም አፄ ሚኒሊክን በክፉ አንስቶ አያውቅም።
የአፄ ሚኒሊክ ሰራዊት የአርሲ እና የሐረር ኦሮሞን የማዕከላዊ መንግስታቸው አካል ለማድረግ እንደሌላው አካባቢ አልቀለላቸውም ነበር። ስለዚህም ቀላል የማይባል ጦርነት ማካሄዳቸው እርግጥ ነው። የጦር አዝማቻቸውም ራስ ጎበና እንደነበሩ ይታወቃል። በዚህ ጦርነት ብዙ ጥፋት መድረሱም አይጠረጠርም። እንኳንስ በዛን ዘመን ያለ ጦርነት እና አሁን ከአመት በፊት በሰላማዊ ትግል የኢህአዴግ ወታደር አለም እያየው... ያደረሰው ጥፋት የተየለሌ ነው። ስለዚህ የአርሲው ወዳጄ ሳፊ ሚኒሊክ እና ጎበና ሲጠቀሱ ግፍግፍ ቢለው አይደንቅም።
የሚደንቀው አፄ ሚኒሉክ እና ራስ ጎበና የኦሮሞ ሁሉ ጠላት ተደርገው መወሰዳቸው ነው። በቅርቡ እኔ እምኖርበት ሃገር ካሉ የቦረና ሰዎች ጋር ከአሲው ወዳጄ ሳፊ ጋር እንዳወራነው አይነት ርዕስ አንስቼባቸው ነበር... ጃተኔ የተባለ የቦረና ወዳጄ ሲነግረኝ "እኛ እንደ ቦረና ኦሮሞ በምኒሊክ ብትል በሃይለ ስላሴ ግዜ በደርግ ግዜም ቢሆን ተከብረን ነው የኖርነው። የተደፈርነው እና የተዋረድነው በወያኔ ዘመን ነው..." ብሎኛል።
ይሄንን ሁሉም የቦረና ኦሮሞ ያረጋግጣል። የጅማ ኦሮሞም ቢሆን በአፄ ምኒሊክ ዘመን፤ በገዛ ንጉሱ አባጅፋር ሲተዳደር የኖረ ነው። ወለጋ ላይም አፄ ሚኒሊክ ጦርነት ማድረጋሸውን የትም ተፅፎ አላየሁም። ሰላሌ እና አምቦ እንዲሁም መላው የሸዋ ኦሮሞ አሁን ማጣቀሻ የለኝም እንጂ የሚኒሊክ እና የጎበናን ትልቅ ኢትዮጵያ ማዕከላዊ መንግስት... ሃሳብ ተባባሪ አብዛኛውን የጎበና ወታደር ነበር።
እንግዲህ ከላይ እንዳልኩት ፖለቲካችን የሚተዳደረው በደል በመሸጥ በመሆኑ የአርሲ እና የሐረር ኦሮሞ ላይ የደረሰው ጥፋት በብዙ እጥፍ ተባዝቶ ለመላው ኦሮሞ ተከፋፍሎ ዛሬ ጀነራል ሃይሉ ጎንፋ ለስማቸው ሃይሉ መባል ሁላ ሚኒሊክን ተተያቂ እንዲያደርጉ አድርጓቸዋል። በነገራችን ላይ ጀነራል ሃይሉ ጎንፋ የሸዋ ኦሮሞ ናቸው። የበደል ንግዱ ተሳታፊ በመሆናቸው ነው እንጂ አያታቸው የራስ ጎበና ወታደር የመሆን እድላቸው ሰፊ ነው። (ምናልባትም ናቸው)
እና ምን ለማለት ነው... አፄ ሚኒሊክም ሆኑ ራስ ጎበና የኦሮሞዎች ሁሉ ጠላት እንደሆኑ ተደርጎ ሲነገር የነበረው ታሪክ ኦሮሞ ፖለቲከኞች ፖለቲካዊ አንድነት ለማምጣት ሲሉ አባዝተው ሸጠውት ነው እንጂ አፄ ሚኒሊክ ያለ ራስ ጎበና ራስ ጎበና ደግሞ ያለ ኦሮሞ ወታደሮቻቸው ድጋፍ እንደ መንግስት መቆም አይችሉም ነበር!
  </TEXT>
</DOC>
<DOC>
 <DOCNO>114</DOCNO>
   <TEXT>
﻿ክብርና ዝና ለጀግናው አፄ ሚኒሊክና ለአድዋ
አርበኞች! አድዋና የካቲትት 23 ቀን 1888 ዓ.ም!
‘የነፃነትን ጥቅም የሚያውቅ ነፃ የሆነ ህዝብ ብቻ ነው’
ነፃነት ምሴ ነውና ኢትዮጵያዊነቴ የአድዋ ድል ባለቤት
አድርጎኛል!
ወይ አድዋ!
‘አድዋ በሁለት ገፅታዋ ማለትም በመከራዋ ጊዜ
አንድም ኢትዮጵያውያን ጀግኖችን በማስጠለል ሌላም
ወራሪን፣ ባንዳና ሹምባሽ በመፈልፈልና በማብቀልና
ትታወቃለች።’
‘የነፃነትን ጥቅም የሚያውቅ ነፃ የሆነ ህዝብ ብቻ ነው’
ነፃነት ምሴ ነውና ኢትዮጵያዊነቴ የአድዋ ድል ባለቤት
አድርጎኛል!
የአድዋ ገድልና ድል መረጃዎች!
በሪቻርድ ፖንክረስት ጥናት ከ73,000 እስከ
120,000 የሚገመቱ ኢትዮጵያውያን በአድዋ ጦርነት
ተሣትፈዋል:: ከዚሁም ህብረ ቀለማት ዘማቾች የሸዋ
ጦር በአፄ ሚኒሊክ ስር 25,000 ጠመንጃና 3,000
ፈረሰኛ፣ በእቴጌ ጣይቱ የሚመራው ጦር በ3,000
ፈረሰኞች፣ የጎጃም ጦር በንጉሥ ተክለሃይማኖት
አመራር 5,000 ፈረሰኛን ይዞ፣ በራስ መኮንን እዝ ስር
15,000 የሃረር ጦር፣ በራስ አሉላና በራስ መንገሻ
ስር 12,000 ጠመንጃ የታጠቀ ሀይል፣ በራስ ሚካኤል
የተደራጀ የወሎ ጦር 6,000 ጠመንጃና 5,000
ፈረሰኞችን ያካተተ ግብረሃይል ተሳትፏል:: ለዚህም
ነው የአፄ ሚኒሊክ አድዋ ዘማች ጦር ኢትዮጵያዊ ነበር
የምንለው:: የአድዋ ዘማቹ ህዝብ ዘር፣ ሃይማኖት፣
ቋንቋና ባህል ይገለፅ የነበረው በኢትዮጵያዊነት ብቻ
ነበር:: የኢትዮጵይ ጀግኖች ጠላትንም የገጠሙት
በጎሣ ፌደራሊዝም ተደራጅተው፣ “በዲሞክራሲያዊ
ብሄረተኝነት” ተጠፍንገውና በልዩነት ባቡር ተሣፍረው
እርስ በርሳቸው እየተናጩና እየተሻኮቱም አልነበረም::
ጣሊያንንም ድል መንሳት የተቻለው ኢትዮጵያውያን
በልባቸው አምነውና ፈቅደው ባሠረፁት ኢትዮጵያዊነት
ነው:: ይህ ክቡር ነፃነትና ጀግና አዝማቾቹ
የሚብጠለጠሉትና ጥላሸት የሚቀቡት በባርነት
አፍቃሪዎች አንደበት ብቻ ነው:: ታሪክ እንደ ፖለቲካዊ
አጀንዳ በድምፅ ብልጫ አይዘወርም:: ታሪክ ባለጋራ
ብቻ ሣይሆን እሹሩሩ ባይም ባለቤት አለው:: ያውም
እልፍ አእላፍ::
በደል ደረሰባቸው የተባልነው ዘማቾቹም ቂምና ቁርሾ
አለመቋጠራቸውና መሪያቸው አፄ ሚኒሊክን አይንህ
ለአፈር አለማለታቸው ዛሬ ላይ እነርሱን ነን ብለው
በነሱ ስም እየማሉ ለሚቀጥፉት ባዶዎች እፍረትም
ነው:: መሪያቸውን ብለውና ጥሪውን ተቀብለው አድዋ
ድረስ “ከገዳያቸው ሚኒሊክ” ጋር መትመማቸው
ለትርክቱ ፉርሽነትና ትርክቱንም ሌላ ማስረጃ ሊገኝለት
ያልቻለ ባዶ ተረት ያደረገውም እውነት ይህ ነው::
በእርግጠኝነት ለመናገር ዛሬ ላይ በፀረ-ሚኒሊክነት
የተሰለፉ ሃይሎች እንደሚያስተጋቡት በጊዜው በደል
ደረሰባቸው የተባልነው ሰዎች ሚኒልክን ሲረግሙ
ወይም በርሱ ላይ ሲሸርቡ
(conspire)አልተስተዋለም:: ከስብዕና ውጭ የሆነ
የሞራል ክስረት ለትላንት ቀን ውሎ ስኬትና ድክመት
ዛሬን የመክሰስ አባዜ ነው:: ታሪክ ምንም ይሁን
ምንም ታሪክ ነው:: ታሪክ ያለፈ ፖለቲካም ነው::
እውነታን፣ ስምና ዜግነትን በመቀየርና በመካድ ታሪክ
አይለወጥም:: ታሪክ በጊዜ ሠሌዳ የሚከናወን ሂደት
በመሆኑ በፖለቲካ ሃይሌች ዝግ ስብሰባ አይከወንም::
አይወሰንም::
ለምሣሌ ያህል ፀጋዬ አራርሣ የተሰኘው የጎሣ
ፓለቲከኛ እ.አ.አ በነሃሴ 21 ቀን 2017 በፌስ ቡክ
ገፁ ላይ የአድዋን ገድልና ድልን ለሚያወድሱ ስለ አፄ
ሚኒሊክ እንዲህ ሲል ታሪክን በትርክት ሊተካ
ይሞክራል “ጥቁርነቱን ክዶ፣ “ነጭ ነኝ እያለ ኖሮ፣
ጥቁር አፍሪካዊያንን ያስፈጀና የፈጀ (ለዛውም ጡትና
እጅ እየቆረጠ) ሰው በላ ወንጀለኛ እያነገሠ፤ ሚኒሊክ
በዚህ ቀን ተወለደ እናክብር፣ በዚህ ቀን ሞተ
እንዘክር!” እያልክ ስታበቃ “ዶናልድ ትራምፕ Neo-
Nazism አስፋፋ’ኮ ብለህ አደባባይ ከወጣህ…ልብህ
ወይ በክፋት ወይ በእብሪት ታውሯል ማለት ነው።
~ዘረኝነታቸውን እንኩዋን ለማያስተውሉ
ሚኒሊካውያን!” ሲል አቀርሽቷል። የሚገርመው
ሚኒሊክ አድዋ ላይ ያርበደበዳቸው ጣሊያኖች ጥቁር፤
እርሳቸውም ነጭ ነበሩ። ይህ “ጡት ቆራጭ” አፄ
ሚኒሊክ ባይወለድ ፀጋዬ አራርሳ ወተት ሲፈልግ
ከከብቶች እየጠባ ባላደገ ነበር። እነ አፄ ሚኒሊክ
አድዋ ላይ የፈጁዋቸው ጣሊያኖች ጥቁሮች እንደነበሩ
እኛና ታሪክ ባለማወቃችን ይህ ሰው እየነገረን ነው።
በተጨማሪም ሚኒሊክ ጥቁር አፍሪካውያንን
“በመፍጀቱና በማስፈጀቱ አፍሪካውያን የህብረቱን ጽ/
ቤታቸውን አዲስ አበባ ላይ እንዱሆን ወስነዋል
ሊለንም አለመፈለጉ ገርሞኛል። ችራሹንም ከትራምፕ
ይልቅ አፄ ሚኒሊክ ላይ ነው ሰልፍ መውጣት እያለን
ናዚዝም ባልተወለደበት ዘመን የነበሩትን ሚኒሊክ ናዚ
ብሎ ሊሰይምልን ይዳዳዋል። ሃሣቡ ገልቱ ሴት
እንደጋገረችው ዳቦ ይፈረካከሳል። ይህ ነው መሪ
“ምሁራቸው”። እንኩዋን ህዝብን ከብትን ለማገድ
ብቃት የሌለው።
በአይምሯቸው ውስጥ ከሃሣብ ለፀነሱት የባርነት
ስሜት (Slavish Mentality) የነፃነቱን አባት አፄ
ሚኒሊክ ተጠያቂ የሚያደርጉና የሚያብጠለጥሉ ሁሉ
ነፃነት የሚይቅለሸልሻቹው የባርነትና የማንነት ኪሣራ
ምርኮኞችና የበታችነት ስሜት ተጠቂዎች ብቻ ናቸው:
  </TEXT>
</DOC>
<DOC>
 <DOCNO>115</DOCNO>
   <TEXT>
﻿~ እምዬ ምኒልክን ለመሳደብ
መሟላት የሚገባቸው መስፈርቶች።
*★★★*
• ደግሞ #SHARE አድርጉትና አሰድቡኝ አሏችሁ።
#ETHIOPIA | ~ የወዳጅ ምክር ነው። ጫ ብለህ ስማኝ። ምክሬንም ተጠቀምበት።
•••
አንዳንድ ሰሞንቴ የሆኑ የአክራሪው የወሐቢያ ርዝራዦችና ፀረ ምኒሊክ ኃይሎች ምንም ይባል ምንም ዘለው ምኒልክን ለመርገም መንጠራራታቸውን ባየሁ ጊዜ ምኒልክን ለመስደብ ሟሟላት ያለባቸውን ነገር ልነግራቸው በመውደዴ ይህችን ቀበርቾ የመሰለች ጦማር ጣፍኩላቸው። ተጠቀሙበት በሉልኝ።
•••
ወዳጄ ምኒልክን ለመርገም፣ ለፍርድም ይቅረብልን ብሎ መፈክር ለማሰማትም ከፈለክ መጀመርታ ነገር የሆነች ቁርስ ቢጤ መቅመስ አለብህ። በባዶ ሆድህ ምኒልክን ለመስደብ ብትሞክር በቶሎ ትወድቃለህ። ፍንግል ነው የምትለው። ትጎዳለህ። ምኒልክን እኮ አሳማም፣ በርገርም በልተው ሊጮሁበት የመጡ ጣልያኖችም አልቻሉትም። ምኒልክን በባዶ ሆድ፣ በባዶ ኪስና በባዶ ጭንቅላት መቃወም በጣም ይከብዳል። ያውም መደብ ላይ እየተኛህ፣ አያትህ በተወለደበት ቤት ፍራሹን እንኳ ሳትቀይር፣ ቱኋን እየሳመህ፣ ቅማል ማሳጅ እያደረገህ፣ ቁንጫ ማርዬቻቻ እየዘለለብህ፣ የቤትህን ጣራ በዩኒሴፍ ላስቲክ እየጠገንክ፣ በርህን በብረድስትና በትሪ፣ በሳፋ በጭልፋ ቀርቅረህ እየተኛህ፣ ፎከታም ቅጫም ቆረቆርህን የወፍጮ ቤት ሠራተኛ ይመስል እያቦነንክ፣ እየፎከትክ ምኒልክን ለመቃወም መሞከር በእውነት መሳቂያ መሳለቂያ ያደርግሃልና ተጠንቀቅ። ደግሞም በጣም ይከብድሃል።
•••
ምኒልክን ለመቃወም መጀመሪያ ይሄን ትኩስ ካካ የገመጠ የሚመስለውን ጥርስህን በደንብ አጽዳ፣ ቦርሸው። አፍን ደጋግመህ በጨው፣ በጦስኝ፣ በበርበሬና በቁንዶ በርበሬም ቢሆን ተጉመጥምጠህ ደጋግመህ ታጠበው። ቡሃቃና አቦሬ ሰታቴም የመሰለ አፍህንም በወይራ እጠነው። አፍህ እየሸተተና እየከረፋ፣ ትንፋሽህማ “አበስኩ ገበርኩ” እያስባለ ምኒልክን ለመቃወም አደባባይ ለመዋል መሞከር በራሱ ያስገምትሃል። ደግሞ እንዳትረሳው የእጅህንም፣ የእግርህንም ጥፍር ተቆረጥ፣ ሰውነትህንም ውኃ አስነካው። በበረኪና ተዘፍዝፈህም ቢሆን በቅድሚያ ሰውነትህን ታጠብ።
•••
እስቲ የሸሚዝህን ኮሌታ እየው፣ የኑግዘይት ፋብሪካ ጨማቂ ወዝአደር ቱታ የመሰለውን ልብስህንና በቅድሚያ ይሄን ጭቅቅትህን አራግፈው። የፈነዳ ሽንት ቤት ታናሽ ወንድም የሆነውን ጫማህን በቅድሚያ መላ ፈልግለት። የእግር ጣቶችህ ሞተው ተልተው የበሉትንና ይሄ ጉደኛ የፈነዳ ሽንትቤት የመሰለ ጫማህ የሸፈነውን የተገመጠ፣ የተገማመጠ ካልሲህን መጀመሪያ ቀይር። ከምሬ ነው ከዚያ ምኒሊክን ተቃወመው። እየራበህ፣ ቆሻሻም የቆሻሻም መጣያ ቁርጥ ቆሼ ሰፈር መስለህና ሆነህ ግን ምኒሊክን ለመቃወም እንዲች ብለህ አትውጣ። ከምር ምች ይመታሃል።
•••
ምኒሊክን ለመቃወም ስትነሳ የባህርዛፍ ዱላ በእጅህ አትያዝ። መሳቂያ መሳለቂያ ነው የምትሆነው። አዲስ አበባም ሆነህ አትቃወም ትንሽ ራቅ ብትል ጥሩ ነው። ሮማ ቢሆን ይመረጣል። ጣልያን ላይ ምኒልክን ብትቃወም ትንሽ ይሻላል እንጂ እዚህ እንኳ ብዙ አያዋጣህም። እዚያም ቢሆን ረጋሚ አታጣም። ወዳጄ ምኒልክ ስንትና ስንት የማረካቸውን የጣልያን ወታደሮችን እኮ ነው በሰላም ወደ ሀገራቸው የሸኘው። እናም የምርኮኞቹ የልጅ ልጆች ካላኮረፉህ በቀር በጣልያንም ቢሆን ምኒልክን ለመቃወም ይከብድህ ይመስለኛል። ብቻ ለጊዜው OMN እና OBN ላይም ቢሆን አየር ሰዓት በነፃ ወስደህ ምኒሊክን ተቃወመው። ኦሮሚያና ትግራይም ለጊዜው ምኒልክን ለመቃወም የአየር ሰዓት በነፃ ይሰጣሉ መሰለኝ። እዚያ ላይ ሞክር።
•••
ወዳጄ ጃዋር ምኒልክን ቢሳደብ ያምርበታል። በጎፈንድሚ በዘረፈው ብር ዘጭ ብሎ ነው የሚኖረው። አንተን አማርኛ እንዳታወራ ቀፍድዶህ እሶ ቅኔ እየተቀኘ ያላግጥብሃል። ጃዌ ቢቃወም ያምርበታል። በመንግሥት ወጪ እየተጠበቀ፣ በምስኪን የኦሮሞ እስላም ገንዘብ ተንቀባሮ እየኖረ ያለ የአሩሲ አራዳ ነው። እናም እሱ ቢሳደብም ያምርበታል። አንተ ግን መጀመሪያ ችጋርህን አራግፍ።
•••
ህወሓትም ምኒልክን ብትሳደብ እንዲሁ ያምርባታል። ምኒልክ የሠራትን ሀገር ሰርቃ ነው። ኦነግም ቢሳደብ ያምርበታል ምኒልክን መሳደብ እንጀራው ነው። ምኒልክን ካልተሳደበ የጦስ ዶሮ አያገኝም። ፀጋዬ አራርሳ፣ ሕዝቅኤል ገቢሳም ቢሳደቡ ያምርባቸዋል። ከሀገር ርቀው በፈረንጅ ድጎማ ስፖንሰር ተደርገው ነው። ሽመልስ አብዲሳና አዲሱ ቂጤሳ ከለማ መገርሳ ጋር ሆነው ቢሳደቡም ያምርባቸዋል ምክንያቱም በምስኪን ኦሮሞ ላይ ራሳቸውን አንድም ሁለትም ሆነው አስማት እየሠሩበት እየኖሩ ስለሆነ ይችላሉ። አንደ ገዢ 27 ዓመት ቀጥቅጠው ያኮላሹትን ህዝብ አሁን ደግሞ ኮታቸውን ቀይረው ነፃ አውጪው ሆነው ተከስተዋልና እነሱ ቢሳደቡ ያምርባቸዋል። በኦሮሞ ፖለቲካ ውስጥ በጣም የሚወደደውና ብዙ ደጋፊ የሚያገኘው ምኒልክን በደንብ አድርጎ ደጋግሞ የተሳደበ ነው። እናም እነሱ አናትህ ላይ ተቀምጠው ተቃዋሚም መስለው ዘርፈውህ የደለቡና ጥሪት የቋጠሩ ናቸውና ቢሳደቡ ያምርባቸዋል። አንተ ግን በባዶ ሆድህ ባህርዛፍ ቆርጠህ እየሸጥክ ምኒሊክን ብትሳደብ ባህርዛፉ ራሱ ይስቅብሃል። እናም መጀመሪያ የቡና ቁርስም ቢሆን አፍህ ላይ ጣል አድርግ። እያፋሸክ አስሬ እያዛጋህ፣ እያላቀቅክም ምኒልክን መቃወም ያሳፍራል። ጠኔ እንዳይደፋህ። ለአንተው ብዬ ነው።
•••
አንተ ግን እንደነገርኩህ መጀመሪያ እህል አፍህ ላይ ጣል አድርግ። ያለፈውን ወር የቤት ኪራይህን ክፈል። የሸምሱ ሱቅ ብድርህንም ቅድሚያ ክፈል። በባዶ ሆድህ ምኒሊክን ስትሳደብ እውላለሁ ብለህ ጧ ብለህ እንዳትፈነዳ። ወዳጄ ፌንት ነው የምትነቅለው። ሚኒልክን አፍህን ሳትታጠብ ለመስደብ መመኮር ትርፉ ውርደት ነው። ታጠብ። ምኒልክ ይከብድሃል። ከምር እውነቴ ነው።
•••
ማስታወሻ | ~ እዚህ ፖስት ላይ መሳደብ ይቻላል። በቅድሚያ ግን ጥርሳችሁን እያሳያችሁ፣ አፋችሁን ሃ ብላችሁ ከፍታችሁ፣ ጫማችሁን አሳይታችሁ፣ ካልሲያችሁን አሳይታችሁ ነው መሳደብ የምትችሉት። የብዕር ስም ይዞ አፉን እከፍታለሁ የሚል ጃንሜዳ አፍ ግን #BlOCK በተባለችው ሰይፍ ይቀሳፋል። ወገብ ዛላውን ነው የምጎምደው። አከተመ።
••• ምክሬን ግን ተጠቀሙበት።
•••
ሻሎም ! ሰላም !
ዘመድኩን በቀለ ነኝ።
ህዳር 2/2012 ዓም
ከራየን ወንዝ ማዶ።
  </TEXT>
</DOC>
<DOC>
 <DOCNO>116</DOCNO>
   <TEXT>
﻿“የምኒልክ ፈረስ በክንፎቹ ሔደ”
~~~~~~~~~~~~~~~~
ምኒልክ ተወልዶ ባያነሣ ጋሻ
ግብሩ እንቁላል ነበር ይኸን ጊዜ አበሻ፡፡
በሠራው ወጨፎ ባመጣው እርሳስ
ተፈጠመ ጣልያን አበሻ እንዳይደርስ፡፡
ምኒልክ ተጉዞ የምትጠይቁኝ
ፊትም አላለፈ ኋላም አይገኝ፡፡
መድፋን መትረየሱን ባድዋ መሬት ዘርቶ
እንክርዳዱን ነቅሎ ስንዴውን ለይቶ
የዘራውን እህል አጭዶና ወቅቶ
ላንቶኔሊ አሳየው ፍሬውን አምርቶ፡፡
እንዳቀና ብሎ ለምኖ መሬት
ንግድ ሊያሰፋበት ሊዘራ አትክልት
እየመጣ ሊሰጥ ግብሩን ለመንግሥት
ለጓዙ ማረፊያ አገር ቢሰጡት
ተጠማኝ ሰንብቶ ሆኖ ባለርስት
ወሰን እየገፋ ጥቂት በጥቂት
እውነት እርስት ሆነው ተቀበረበት፡፡
ባሕር ዘሎ መምጣት ለማንም አትበጅ
እንደ ተልባ ስፍር ትከዳለች እንጂ
አትረጋምና ያለተወላጅ፡፡
የዳኛው አሽከሮች እየተባባሉ
ብልት መቆራረጥ አንድነትያውቃሉ
ዓድዋ ከከተማው ሥጋ ቆርጠው ጣሉ፡፡
የእስክንድር ፈረስ መቼ ተወለደ
የምኒልክ ፈረስ በክንፎቹ ሔደ፡፡
ደንገላሳ ሲዘል እየተንጓደደ
የሮማውን ኩራት በእግታ አሰገደ፡፡
አገርህን ምኒልክ እንዳሁን ፈትሻት
እጁን ቀምሼ አላውቅም እያለ ሲያማህ
ቀመሰና እጅህን መጥቶ ጠላትህ
ሮም ላይ ተሰማ ለጋስ መሆንህ፡፡
አባተ በመድፋ አምሳውን ሲገድል
ባልቻ በመትረየስ ነጥሎ ሲጥል
የጐጃሙ ንጉሥ ግፋ በለው ሲል
እቴጌ ጣይቱ እቴጌ ብርሃን
ዳዊቷን ዘርግታ ስምዓኒ ስትል
ተማራኪው ባዙቅ ውሃ ውሃ ሲል
ዳኛው ስጠው አለ ሠላሳ በርሜል፡፡
እንደ በላዔ ሰብአ እንደመቤታችን
ሲቻለው ይምራል የኛማ ጌታችን፡፡
(ተክለ ጻድቅ መኩሪያ፤ አፄ ምኒሊክ እና የኢትዮጵያ
አንድነት፣1983 ዓ.ም.)
  </TEXT>
</DOC>
<DOC>
 <DOCNO>117</DOCNO>
   <TEXT>
﻿የአጤ ምኒልክን ስም እንዳትጠራ! ይቅርብህ!
~አጤ ምኒልክ ከ100 አመት በፊት ስለ ልዩ ሀገር የሰራ
ታላቅ ሰው ነው፣ ዛሬ ከመቶ አመት በኋላ የአህጉር ከተማ
ላይ አንተ ስለ ግልህ ልዩ ጥቅም ትሰራለህ!
~አጤ ምኒልክ ተቀናቃኝ ንጉሶችን በጦርነት አሸንፎ ወዳጆቹ
የሚያደርግ የድሮ ዘመን እጅግ ዘመናዊ ሰው ነው። አጤ
ምኒልክ ሊገድሉት ፈልገው ቆስለው የተያዙ ተቀናቃኞቹን
እንደ ልጆቹ ቁስላቸውን አጥቦ ያዳነ ሩህሩህ ሰው ነው፣
ዘመናዊ ሰው ነው።
~በአንተ ዘመን በቀደም ከተደረገው ጋር አታወዳድረውም።
ሰሞኑን ጠቅላይ ሚኒስትር ዐቢይ የመሰከሩትን ልንገርህ!
ምዕራብ ወለጋን ለማረጋጋት ከሄዱት ፖሊሶች መካከል
አንዱ ነው። ቆስሎ ሀኪም ቤት እንዳይሄድ ተከለከለ። ከመቶ
አመት በፊት አጤ ምኒልክ ተራ ተዋጊን ብቻ ሳይሆን
የስልጣን ተቀናቃኛቸውን ህክምና አልከለከሉም። ራሳቸው
አክመውታል።
~ የዘመንህን ጭካኔ ልንገርህ። ፖሊሶ ወደ አዲስ አበባ
መጥቶ እንዲታከም ሄሊኮፍተር ተላከለት። ታዲያ ሰዎችህ
ሄሊኮፍተር እንዳያርፍ መሬቱ ላይ ተኝተው እንዳያርፍ
አደረጉ። የቆሰለው ሰው ህክምና አጥቶ ህይወቱ አለፈ።
ከመቶ አመት በፊት ቢሆን ራሳቸው ምኒልክ ያክሙት ነበር።
ታዲያ አንተ እንዴት የምኒልክን ስም ታነሳለህ? ለራስህ ስል
እነግርሃለሁ! የምኒልክን ስም እንዳታነሳ! ያቃዥሃል፣
እንዳትሞክረው!
~ሰይጣን የቅዱሳንን ስም በመልካም እንደማያነሳ ሁሉ
ሀገር ገንጣይ ስለ ሀገር ገንቢ መልካም መልካሙን ሊያነሳ
አይቻለውም! እንዴት ብሎ? ያቃዠዋልኮ! እንቅልፍ
ይነሳዋልኮ!
~በዓለም ከተማ ለራስህ ልዩ ጥቅም እየሰራህ ለልዩ ሀገር
የሰራውን ታላቅ ሰው ስም እንዴት ታነሳለህ? እንዳታነሳ!
ያቃዥሃል! እንቅልፍ ይነሳሃል! ለአንተ ስል ልንገርህ የታላቁን
ምኒልክን ስም እንዳታነሳ! ይቅርብህ!
~አጤ ምኒልክ የትኛውንም ብቃት ያለው ሰው የስልጣን
ማማ ላይ ያወጣ ሰው ነው። የትኛውንም ጀግና መሪ ያደረገ
የድሮ ዘመን ዲሞክራት ነው። ከመቶ አመት በኋላ የጅማ
ሰው ስልጣን ስለያዘ የምዕራብ ወለጋ ሰው ሸፍቶልሃል።
የጅማው ሰው "ምዕራብ ወለጋ ብሄድ ይገድሉኛል"
ብሎልሃል። የምዕራብ ወለጋው ሰው የጅማው ሰው ስልጣን
ላይ ወጣ ብሎ በዚህ ዘመን ሲያምፅ ከመቶ አመት በፊት
አጤ ምኒልክ ብቁ ነው ያሉትን የጅማውን ንጉስ ከእነ ባህሉ
አንግሰውት ዛሬ የሀገር ቅርስ ሆኗል። የሸዋውን ወገንህን
ቦረና ላይ ያደረግኸውን ታስታውሳለህ!
~ አጤ ምኒልክ ከመቶ አመት በፊት በእመ ብርሃን እየመለ
ከሙስሊሙ ንጉስ ጋር በፍቅር ኖሯል። አንተ በዚህ ዘመን
ለክርስትያኑ ወገንህ አንገት የምትመኘው ሜንጫን ነው!
ለሙስሊሙ ወገንህ የምትመኘው ጥፋትን ነው። የእኔ ነው፣
ለልዩ ጥቅም እሰራለታለሁ የምትለውን እንኳ በእምነትና
በአውራጃ ከፍለኸዋል። ወለጋ በጅማ ላይ አላመፀም ወይ?
አምፆአል! አደራህን ለራስህ ስትል የምኒልክን ስም
እንዳታነሳ! እሱ ለአንተ የሰማይ ያህል ሩቅ ነው! ለአንተ
ለጠጠሩ ምኒልክ የዓለም ግዙፍ ተራራን ያህል ትልቅ ነው!
ስሙን እንዳታነሳ! ይቅርብህ!
~ታዲያ አንተ እንዴት ብለህ የታላቁን ሰው ስም ታነሳለህ?
አይቻልህም። ያቃዥሃል! እንቅልፍ ይነሳሃል! የምኒልክን ስም
ለማንሳት ስለ ሀገር ጥቅም እንጅ ስለ ልዩ ጥቅም
እያወራህ አትችልም። ተለያይታችኋል። ከመቶ አመት በፊት
በጨለማው አህጉር ስለ ልዩ ሀገር ሰርቶ፣ አህጉሩን
ያበራው አጤ ምኒልክ ነው። አንተ ደግሞ ቦግ ባለው ዘመን
ምኒልክ ብርሃን የሆነለትን አህጉር ዋና ከተማ የግልህ
ልታደርጋት እየሰራህ ነው። ተለያይታችኋል። የሰይጣንና
የመላዕክ ያህል! ስለሆነም ሰይጣን የመላዕክን በጎ ስም
ቢያነሳ እንደሚያቃዠው ሁሉ አንተም የምኒልክን ስራ
መናገር፣ ማስታወስ ያቃዥሃል!
ምክሬን ስማኝ! የምኒልክን ስም አታንሳ! አታስታውስ! እሱ
እጅጉን ግዙፍ ነው! የእሱን ስራ ባሰብክ ቁጥር ይበልጥ
ትኮሰምናለህ! ስሙን መጥራት ይቅርብህ!
  </TEXT>
</DOC>
<DOC>
 <DOCNO>118</DOCNO>
   <TEXT>
﻿እምዬ ምኒልክ የጥቁሮች አባት
------=-------=-------=--------=---
ወርኃ የካቲት ብቅ ሲል አፍሪካዊው ጀግና የጥቁሮች አባት እምዬ ምኒልክ ይታወሱኛል።
(የአፄ ምኒልክ ታላቅ ገድል አይወሳ Vs.
በታሪካዊ መገፋፋት የተፈጠረው አነስተኛ ቁርቁስ አይነሳ
የሚሉ አይመቹኝም።)
---------------------------------------------------------
ምክንያቱም አጤ ምኒልክ የአማራ ወይም የኦሮሞ የብቻ ሳይሆኑ የኢትዮጵያ መሪ ነበሩና።
የጉንጭ አልፋው ክርክር መነሻ ይገርማል።
ዛሬ አፄ ምኒልክ "አጠፉ" ብለን ብንወስድ፦ ማን ይከሰስ?! ማን ይካስ?! ዳኛው ማነው?! የሚቀጣውስ?!
****መልሱ ማንም፤ ተጠያቂው ዘመን ወቅት ነው።
አልገባንም እንጂ የአጤ ምኒልክ ኢትዮጵያዊ ክብር ከእኛ አልፎ አፍሪካዊ ዓለማዊ የጥቁሮችና የነፃነት ወዳድ ህዝቦች ሁሉ ክብር፤ በዋነኝነት የኛ የኩሽ ሀበሾች መድመቂያ ነው።
*
አጤ ምኒልክ ባይኖሩ የኢትዮጵያ ካርታ ዛሬ ምን ይመስል ነበር?! (የቤት ስራ ይሁንልኝ)
የአድዋ ዘማቾች
-=-------=--------=--------=
እንደ ጳውሎስ ኞኞ ጦማር ገፅ 160 የአድዋ ዘማች የነበረውን መልክ እግረኛ (ፈረሰኛ) በቅደም ተከተል በሚከተለውን አኀዝ አስቀምጠውታል፦
*አጤ ምኒልክ 30,000 (12,000)
*እቴጌ ጣይቱ 3,000 (6,000)
*ራስ መኮንን /የኃይለሥላሴ አባት 15,000
*ራስ ሚካኤል 6,000 (10,000)
*ራስ ወሌ 10,000
*ራስ ወልደጊዮርጊስ 8,000
*አዛዥ ወልደጻድቅ 3,000
*ደጃች ተሰማ ናደው 4,000
*ራስ ዳርጌ ግራዝማች በንቲ ቀኛዝማች መኮንን 20,000
*ሌሎች 15,000 (10,000)
ከመላው ኢትዮጵያዊ ማህበረሰብ ከ100,000 በላይ አፍከልብ ተሰናኝቶ እንዲተም አድርገው ጣሊያንን አይቀጡ ቅጣት ሰጥተው አሳፍረዋል።"
ይህ ድል የጥቁር ህዝብ ዓለማቀፋዊ ድል ነው።
*
-1900 ፓን አፍሪካኒዝም (በመላው ዓለም)
-የደቡብ አፍሪካ ሀገሮች ኢትዮጵያኒዝም
-የጥቁረት ውበት ኔግሪቲዩድ
-ወደ አፍሪካ እንመለስ የጥቁሮች ዓለማቀፍ ንቅናቄ
-አአድ (የአፍሪካ ህብረት) ምስረታ
***በአጠቃላይ ምኒልክ የአፍሪካውያን ኩራት ናቸው።
*
እምዬ ምኒልክ የጥቁሮች አባት*****
አጤ ምኒልክ በብሔር መሀከል ልዩነት የማያደርጉ ሆኖም በአንፃራዊ መልኩ አንዳች ጥይት ሳይተኩሱ ለተቀበሏቸው 99% የኢትዮጵያ አካባቢዎች ልዩ ክብር የነበራቸው ትንታግ መሪ ስለመሆናቸው የተሰነዱ ድርሳናት አፍ አውጥተው ይመሰክራሉ።
መወቀስ ካለባቸው ግን ለኦሮሞ እያዳሉ አማራን የመግፋት ሁኔታ ይታይባቸው ነበር በሚል ነው።
ሲሞቱ በህመም ተከተሏቸው እንጂ አልጋ የሚወርሱት መኮንን ወሚ ጉዲሳ፤
የጦር ሚኒስትራቸው ፊታውራሪ ሀብተጊዮርጊስ ዲነግዴ፤
ሀገር በማደርጀት የጦር መሪያቸው ጎበና ዳጬ ነበሩ።
(ጎበና ዳጬ የሰላሌው ኦሮሞ ባላባት የቢሩ ነገዎ ልጅ ናቸው።)
የሜታው ባላባት ቢራቱ ጎሌም የምኒልክ ክንድ ነበሩ።
እናታቸው የአዲያሞ የልጅ ልጅ ናቸው።
*
ምኒልክ ኦሮሞዎችን፦
"ያሳደጋችሁኝ ልጃችሁ፥ አብረን ያደግን ባልንጀራችሁ ነኝና 
በአባቴ አልጋ ከተቀመጥሁ አግዙኝ" ማለታቸው በማያወላዳ ማስረጃ ተደግፎ ተቀምጧል።
ለአብነት፦ ወለጋ (ሌቃ ቄለምና ሌቃ ነቀምቴ)=
አስተዳዳሪዎቻቸው ጆቴ ቱሉና ኩምሳ ሞሮዳ
ጂማ አባጂፋር ጎማ ጉማ ሊሙኢናርያ እና ጌራን በመያዝ
(የሸዋ አማራና ኦሮሞ የአንድ ሳንቲም ሁለት ገፅታ መሆናቸው ይታወቃል) አጣምረው በተባበረው ጦር "የአማራውን የጎጃም ጦር" ሊሙና እምባቦ ላይ አሸነፉ።
-9/10ኛ በኦሮሞ እና 1/10ኛ በአማራ የተገነባውን ጦር ይዘው አርሲ ላይ 1886 ዘመቱ። በተመሳሳይ ስልጢና ሐረሪ ላይ1887።
(በዚህ ጊዜ የኢትዮጵያ ንጉሠነገሥት የትግራዩ አፄ ዮሐንስ አራተኛ ስለነበሩና ጎጃም ጎንደር ወሎ ከምኒልክ ጋር መልካም ግንኙነት ስላልነበራቸው + በአፄ ዮሐንስ ስር ስለነበሩ በውጊያው አለመሳተፋቸው ይታወቃል)
-=-=--------=--==---=====-------=---------====----
ከዚሁ ጋር አጤ ምኒልክ በወገናቸው ላይ ግፍ እንዲፈፀም ፈፅሞ አይሹም ነበር።
ለማሳያ ያህል፦
ጅማ አባጂፋር የተሰኙት የጅማ ኦሮሞ ንጉሥ በባሪያ ንግድ የታወቁ ነበሩ። በተለይም ጃንጀሮ (በአሁኑ አጠራር የም) በወቅቱ ጋ* ይባሉ የነበሩትን ይሸጡ ስለነበር
የጂማ ኦሮሞ ንጉሥ የነበሩትን (*የጂማ ያልሁት የቦረናና የጉጂ ኦሮሞ በገዳ ስርአት በራሳቸው ዴሞክራሲያዊ አስተዳደር ስር ስለነበሩ፤ ሌሎቹም የየራሳቸው ንጉሥ ወይም መሪ ስለነበራቸው ነው) ጂማ አባጂፋርን ቃልበቃል በጦማርም በማስረጃም ተደግፎ በሚገኝ መንገድ እንደዚህ በማለት ገሰጿቸው፦
"ይድረስ ካባ ጅፋር
ይህንን የደንብ ወረቀት ጽፈንልሀል።
ከጃንጀሮ ወዳንተ ሀገር የመጣውን ጋ* እንግዲህ ከጄ ከገባልኝ ብለህ ጭቡ አድርገህ ባሪያዬ ነህና
አንተንም ልበድልህ፤ ልጅህንም አምጣና እንደከብት ልሽጠው ልለውጠው አትበል። ይህን ያህል ዘመን አባቶቻቸው ከአባቶችህ፣ ልጆቹ ካንተ ጋር አብረው ኑረው ባርያ ሊባሉ አይገባም። ባደባባይም ባሪያዬ ነው እያልክ አትሟገት።
የሰው ባርያ የለውም። ሁላችንም የእግዚአብሔር ባርያዎች ነን፤ እግዚአብሔር ከሰው መርጦ ከሰው አልቆ ሲያስገዛ ጊዜ በሰው መጨከን አይገባም። ለሰው ቢያዝኑ እድሜ ይሰጣል።
ከኔም ጋር በእግዚአብሔር ቸርነት ጎንደሬ ሁሉ ተሰብስቦ እዚህ ሸዋ መጥቶ ተቀምጧል። አገሬ ልግባ ያለ እንደሆነ ባርያ ነህ ተብሎ ሊያዝ ነውን?
ዳግም እወደደበት እተመቸው ቦታ ላይ ይቀመጣል እንጂ
ካንተ አገር ተነስቶ ወደ ጃንጀሮ ቢሄድ፤ ወደሌላው ወደ ወደደው አገር ቢሄድ የኔ ዜጋ ነው ብለህ ልትይዝ አይገባም።
የጃንጀሮው የሌላም አገር ሰው አንተን ወዶ ወዳንተ አገር ቢገባ የጃንጀሮም ገዢ፣ ሌላውም ገዢ ሁሉ የኔ ዜጋ ነው ብሎ አይያዝ። ድሀው እወደደው እተመቸው ቦታ ይደር።"
የካቲት 8 ቀን 1902 ዓመተ ምሕረት አዲስ አበባ ከተማ ተፃፈ።
-----===-------===-------=====--------======--------
ቃል በቃል የተገለበጠ። ይህ አጠራር በምኒልክ ዘንድ ዛሬ የም የምንላቸውና ሌሎች ወገኖች የተጠሩበት እንጂ ለኦሮሞ የተሰጠ አልነበረም። እናም ምኒልክን የወደደው ዘሬ ሳይሆን እኔ ነኝ። የወደድኳቸው በተፈበረከልኝ የፈጠራ ትርክት ሳይሆን አንብቤ ነው። ደግሞም ሀገራቸውን በዐይኔ በብረቱ ሄጄ ዐይቼ ነው። ለጥላቻ የተፈጠረልኝ የውሸት ታሪክ የምጋት ድንዙዝ አይደለሁም። ምኒልክ ባልጠሩኝ ስም ራሴን ጠላቴ በሰደበኝ የዳቦ ስም አልብሰከሰክም። 
ሲጠቃለል በርግጠኝነት ምኒልክ የኦሮሞ አፍቃሪ ነበሩ።
*
እምዪ ምኒልክ የጥቁሮች አባት
*** ከጥላቻና በሀሰት ተቀንብቦ፤ በመርዝ ተለውሶ ትውልዱ የተጋተውን መርዝ ለማርከስ በጥንቃቄ ታሪካችንን እንመርምር
-----------------------------------------------------------
ቴዎዶር ሩዝቬልት፦
"ራዕዮች ኁልቆ መሳፍርት ቢሆኑም ወደ ተግባር ሲመነዘሩ ህያዋን ናቸው" ይላል።
በአጤ ምኒልክ ዙሪያ በተከታታይ ሀሳቦችን ላሰፍር ያነሳሳኝ ዋነኛ ምክንያት፤ የታሪካችን ጥቀርሻ የሆነው ያለፈው የወያኔ 27 ዓመታት አገዛዝ፤ በታሪክ ላይ የፈጸመው ተከታታይ ሸር፣ ሸፍጥና ደባ በተለይ ትውልዱ በታሪኩ እንዳይኮራ ማድረጉን ሳስብ ህሊናዬ እረፍት በማጣቱ ነው።
አሜሪካውያን የተሸነፉበትን ታሪክ ሳይቀር (ለምሳሌ ቪየትናም) ራሳቸው ገድል እንደፈፀሙበት ገልብጠው (እንደባለድል ፊልም ሰርተው ድርሳናት ሰንደው ምናባዊ ጀግኖቻቸውን የሚደርሱት የትውልድን ወኔ ሊገነቡ ሽተው ነው።
በአሳፋሪ ሁኔታ ግን ደደቢቶች፦
ዓለም የሚደመምበትን የመላው ነፃነት ፈላጊ፤ በተለይም የጥቁሮች ገድል የሆነውን የአድዋን ገድል ጭምር በመሸፈን፤ በሽፍትነት ወገን የገደሉበትንና ኢትዮጵያውያን በታሪካችን ለአስከፊ አገዛዝ ዋጋ የከፈልንበትን ጉንበት አኽያ ሺ ዞጦኝ ሞቶ (ድብን ብሎ) 83 እንድናወድስ፤ ትውልድ ወኔው እንዲሸና ተግተው ሰርተዋል። 
(የራሳቸውን የቅሌት ታሪክ ለመገንባት
የወል እንቁ ታሪካችንን አራክሰዋል።
ጠቢቡ ሰሎሞን ቦ ጊዜ ለኩሉ (ለሁሉም ጊዜ አለው) እንዲል፦
ይኸው ጊዜና ትግል ፈርደው ዛሬ ወያኔዎች መስጊድ/ቤተክርስቲያን እንደገባች ውሻ መላው ኢትዮጵያ አግልሎ አክ እንትፍ ብሎ አነወራቸው። 
( ይኸው እንደፍየል ኃፍረት በየቀኑ ነውራቸው እየተገለጠ፤ ርኩሰታቸው ፀሐይ ጠለቀበት።)
እንጂማ ዳግማዊ ምኒልክ የምእራቡ ዓለም መሪ ቢሆኑ ኖሮ ዛሬ ከሆሊውድ ጀምሮ ያሉ የፊልም ኢንዱስትሪዎች እየተቀባበሉ ባደመቋቸው፤ የራሳቸውንም ገቢ ባዳጎሱ ነበር።
ከአፍሪካ ብቸኛዋ የነፃነት ተምሳሌት የሆነቺውን ኢትዮጵያን አውሮፓውያን የነፃነት ቀንዲል የሆነች እናት ኢትዮጵያን ሲገልጿት፦ 
"Ethiopia entered the 20th c. by and large very well centralized, politically stable and victorious over colonialism" ይሏታል።
በርግጥም Ethiopia is the only Black country that ward off colonialism. Our ancestors scored a smashing and monumental victory over colonialism. ጣሊያንን ብቻ አይደለም ቅኝ ግዛትን ባርነትን ውርደትን ነው ያሸነፍነው። 
በርግጥም ክብር ለኢትዮጵያ አናብስት እና አውሮፓን ያህል ኃይል አሸንፋለሁ ብለው የኢትዮጵያን ህዝብ ያለአንዳች ልዩነት አፍ ከልብ አሰናኝተው እንደ ንብ ላተመሙት እምዬ ምኒልክ
*በባርነት ያልተዋረደ ኩሩ ህዝብ፤
* ነጭ በወሳንሳ እየተሸከመ ዝቅ ያላለ ድንቅ ህዝብ፤
*በቅኝ ገዢዎች ፍላጎት ያልተሰመረ ወሰን፤
*ያልተበረዘ ሁለንተናዊ ባህልና ወጋችን ተጠብቆ እንዲቆይ ... 
የአንበሳውን ድርሻ የሚወስዱት ዳግማዊ አጤ ምኒልክ ናቸው። 
(ህዝብ አስተባብረው መላውን ዓለምን የለወጡ መሪዎች ለመሆናቸው አጣቃሽ ፍለጋ አልዳክርም። ጃፓን እንደምን ሰለጠነች የሚለውን የክብር ዶክተር ከበደ ሚካኤልን መፅሐፍ አንብቡ)
ለተጨማሪ አብነት፦
በሁለተኛው የዓለም ጦርነት ወቅት የእንግሊዝ ጠቅላይ ሚኒስትር የነበረው ኒቬሌ ቻምበርሌይን የጀርመኑን ናዚ መሪ አዶልፍ ሂትለርን ወታደራዊ ቁመና ዐይቶ በመንቀጥቀጥ
Appeasement Policy (የልምምጥ መርሆ ሲከተል) ብሪታውያን እንደ ጎረቤት የአውሮፓ ሀገሮች ፈረንሳይ ፖላንድ ዴንማርክ ቤልጂየምና ሌሎች በሂትለር ስር እንዳይወድቁ ያደረገው ጀግናው ዊንስተን ቸርችል (ቦቅቧቃውን ቻምበርሌይንን በመተካቱና በመጀገኑ ነው።)
ያው የብሪታኒያ ህዝብ አንድ ሲሆን መሪዎቹ በነበራቸው የአቋም ልዩነት፦ አንዱ ጀርመንን ሲለማመጥና ብሪታኒያን ሲያዋርድ፤ ሌላው ክብሯን አስጠብቋል።
-------------------------------------------------------------------
እምዬ ምኒልክ ዘውግ እምነት ፆታና ሌሎች ልዩነቶች ሳይኖሩ ከ100,000 ህዝብ በላይ ተከተለኝ ብለው ማንቀሳቀስ
ይችሉ ዘንድ ሀገር ቀድመው ማደርጀት ነበረባቸው። ለተቀማጭ ቅርቡ ሆኖ እንጂ በዚያ ዘመን ያ አንፀባራቂ ህያው ገድል የሚታሰብ አይነት አልነበረም።
----------------------------------------------------------------
እንደ ፍቅር መግለቢያ ይህንን ከተጠቀምሁ የዛሬው ትኩረቴ ታሪካችንን ለመቅበር በሚሊዮኖች ዶላር "የአቅም ማፍረሻ ስልጠና" በወያኔ የጥላቻ ውርጅብኝ የፈሰሰባቸው ምኒልክ በአውሮፓውያን አንደበት እንዴት ተገልፀዋል። ዓባይን በጭልፋ ጥቂት ማሳያዎች ማቅረብ መዳረሻዬ ነው።
"ቅዱስ" ፍራንሲስ፦
"ለመሥራት ከምትችለው ጀምር። ይህ ጅማሬህ 'ማድረግ አይቻልም' የተባለውን ጭምር እንድትሠራ ድፍረት ይሰጥሀል" ይላል።
ከአጤ ምኒልክ ጋር ለመገናኘት እድሉ የነበራቸው አውሮፓውያን እምዬን እንዲህ በፍቅር ይገልጿቸዋል፦
* "በዓለማችን በተለየ ጥበብ የተፈጠሩ ተራማጅ ልእለሰብእ ናቸው። ከመሬት እስከ ጨረቃ የሚዘረጋ ፕሮዤ አለ ቢሏቸው ለምን አሁን አንጀምረውም" ይላሉ" 
ኢጣሊያዊው ደ.ካስትሮ
(እውነትም ዘመናዊ ትምህርት፣ ስልክ፣ ፖስታ፣ ህክምና፣ የባቡር አገልግሎት፣ የሆቴል አገልግሎት፣ ውሀ፣ አውቶሞቢል ..." ያስተዋወቁን፤
ከዘመናዊ ሥልጣኔ ያግባቡን ምኒልክ ናቸው።
ከሰብአ ትካት ደረጃ የዓለም ብርሀን ሆነው ፋና በወጉ 
የተገላቢጦሽ የታሪክ አርካሾች አጠለሿቸው። ተግባራቸው ግን ዘላቂ ሆኖ በትውልድ ቅብብሎሽ ደምቆ ይቀጥላል።)
*ኮንት ግሊካን ደግሞ ምኒልክን ሲገልፃቸው፦
"ጥንካሬያቸው ይገርመኛል፤ ከሌሊቱ 9:00 ሰአት ለጸሎት ይነሳሉ። ከጧቱ 12:00 ሰአት ጀምሮ የተለያዩ ከየክፍለሀገሩ የመጡ ደብዳቤዎችንና አቤቱታዎችን በመመርመር ውሳኔ ያስተላልፋሉ" 
ብሏል።
ኬለር ዕይታቸው ይመቸዋል። "የመንገድ ስራ መሀንዲሶች አምጣልኝ ብለውኝ ሶስት የስዊስ ቴክኒሻኖች አቀረብሁ።
መሀንዲሶቹ በመንገድ ስራ ያላቸውን የጠለቀ እውቀት ሲነግሯቸው ጫማና መኪና መሥራት ትችላላችሁን? አሏቸው።
የለም እኛ የመንገድ ላይ ጥበበኞች ነን ብለው መለሱ። ጫማና መኪና አሰራር ሳያውቅ የመንገድ ጥበበኛ ባይደነቅም ስራውን ትጀምራላችሁ አሏቸው።" በማለት ያወድሳቸዋል።
ህልፈተ ህይወታቸውን ሲሰማ ኸርበርት የተባለው እንግሊዛዊ፦
"ዓለም ታላቅ መሀንዲስ አጣች"
በማለት ነበር ኃያልነታቸውን የመሰከረው።
ኦራዚዮ አንቲኖሪ ገና የሸዋ ንጉሥ ሳሉ የጣሊያንን የጂኦግራፊ ማህበረሰብ መርቶ የመጣው ሰው 
"ኢስፒዲሲዮኒ ኢታሊያና በተባለው ጦማር ስለምኒልክ ሲያወሳ፦
"ቴክኖሎጂንም ለማስፈን፤ ሀገርንም በሉዓላዊነት ለማቆም የጦር መሣሪያ አስፈላጊነት የገባቸው ሰው ነበሩ" በማለት ያወድሳቸዋል።
በተመሳሳይ በዚሁ የተሰነደ መፅሐፍ ቺያሪኒ፦
"ምኒልክ በርጋታ የሚያዳምጡ፤ አሰላስለው የሚመልሱ፤ እንደ ጥሩ ወታደር መሣሪያ ከእጃቸው የማይለይ የሚደንቅ ስብእና ባለቤት ናቸው" 
በማለት ገልጿቸዋል።
በአጠቃላይ አፄ ምኒልክ ለውጥን መምራት የቻሉ Deus ex machina ዛሬ ኢትዮጵያ ኃያል ሀገር እንድትሆን፤
በአፄ ቴዎድሮስ የተጀመረውን የዘመናዊነት ጉዞ ይበልጥ አጠናክረው ያስቀጠሉ ታሪክ ገድላቸውን ዘወትር የሚዘክረው ታላቅ ባለሙያ ናቸው።
(የምኒልክንም ድክመት አነሳለሁ፤ ክፍል አራት ይቀጥላል)
ቬነስ ሎምባርዲ፦
"ሁሉም ሰው የማሸነፍ ፍላጎት አለው። በተግባር ለውጠው አሻራቸውን ማሳረፍና ተፅእኖ መፍጠር የሚችሉ ግን ጥቂቶች ናቸው" ይላል
  </TEXT>
</DOC>
<DOC>
 <DOCNO>119</DOCNO>
   <TEXT>
﻿ምኒልክን አለማወቅ ይቻላል ....
-
.... ግን! የመጀመሪያውን ባቡር፣ የቀደመውን መኪና፣ አንድ ብሎ የጀመረውን አስኳላ ማወቅ ምኒልክን ማወቅ ነው፡፡ ነጭና ጥቁር እኩል ነው ብሎ ማመን፣ ጥቁር ነጭን ድል እንዳደረገ መስማት፣ የመጀመሪያው ሆስፒታል ሪፈር ተጽፎ መምጣት ምኒልክን ማወቅ ነው፡፡ 
****
(ከሄኖክ ስዩም በድሬቲዩብ)
-
ሰሞኑን አንድ ሰው ምኒልክን አላውቅም አለ ተብሎ እዚሁ መንደር ከዚህም ከዚያም የሚባለውን አደመጥሁ፡፡ እንደ ኢትዮጵያ ባለች ከዛሬዋ ይልቅ በትናንትናዋ በምትመካ ሀገር #ምኒልክን አለማወቅ ብዙ አይገርምም፡፡ ምክንያቱን ታላቁ ነገስ ከታላላቅ ነገሮች ጀርባ አሉና፡፡
.
በምኒልክ ባቡር ተሳፍሮ መጥቶ የምኒልክ ሚስት የቆረቆሯት ከተማ የገባ ምኒልክን ባያውቅም አውቋቸዋል፡፡ ምኒልክ የትም ያሉ ኢትዮጵያዊ ንጉሥ ናቸው፡፡ ፖስታ ቤቱ በር ላይ የቆመ ሰው ፖስታና ኢትዮጵያ ማን አስተዋወቃቸው ብሎ ሲያሰላስል እየመረረው ከምኒልክ ይተዋወቃል፡፡
.
ጅማ ከተማ ቆሞ ጅሬን አሻግሮ የሚመለከት ሰው ሳይፈልግ በግድ አባ ጅፋርን ያስብና ከማይነጥላቸው ንጉሥ ጋር ያስተሳስራቸዋል፡፡ ያኔ ምኒልክን ለማሰብ ጤናማ አእምሮ ብቻውን በቂ ነው፡፡ ጅማን ልለፍ ያለ ቤኒሻንጉል ገብቶ አሶሳ ሲደርስም እንዲሁ ሼህ ሆጀሌን አስታውሶ ሊዘላቸው የማይችል ንጉሥ ፊቱ ድቅን ይላሉ፡፡ እኒያ ንጉሥ ምኒልክ ናቸው፡፡
.
ነቀምቴ ያለ ሰው የኩምሳ ሞሮዳን ቤተ መንግሥት እንደምን አላውቀውም ይላል፡፡ ከዚያ ቤተ መንግሥት መኳንንቶች ጀርባ ሸዋ የነበሩ የሀገር ንጉሥ ማስታወስ ደግሞ የአእምሮ ጤንነትን ብቻ ነው የሚጠይቀው፡፡
.
በየቀኑ ምኒልክ ሆስፒታል ሪፈር ሲባል የሚውል ታካሚ የሆስፒታሉን በር ጽሑፍ ማንበብ ባይሻ ካርዱ ላይ የሠፈረው ስም በኢትዮጵያ የመጀመሪያው ሆስፒታል እየታከመ እንደሆነ ይነግረዋል፡፡ ያ ስም ምኒልክ ነው፡፡
.
ምኒልክን አለማወቅ ስምን የመርሳት ያክል መብት ነው፡፡ ስሙን የረሳ ሰው ስም የለውም ማለት አይደለም፡፡ ስሙን የረሳ ሰው ራሱን ከመርሳት ያለፈ ሌላ በደል በማንም ላይ አልፈጸመም፡፡
.
ምኒልክን መርሳት ይቻላል፤ ዓለምን አታስታውሱኝ ማለት ግን ሞኝነት ነው፡፡ ዓለም ጥቁር ለነጻነቱ የከፈለውን የድል ታሪክ ከምኒልክ ስም ጋር አቆራኝቶ ይገልጸዋል፡፡ #አድዋ የትም ጥቁር ልብ ያለ የነጻነት ታሪክ ነው፤ እንደ ሃያ ዓመት የሀሰት ታሪካችን ምኒልክን ከአድዋ ነጥለን እንይ ብንል ዓለም በዓይናችን ጣልቃ ባይገባም በዓይኑ ደግሞ አያስገባንም፡፡
.
ምኒልክን ማወቅ ግድ አይደለም፡፡ በስልክ ሽቦ የመገናኘት ቴክኖሎጂን ያወቀ ኢትዮጵያ ያኔ ቀድመው ያስተዋወቁትን ንጉሥ እንዳወቀ ይቆጠራል፡፡ ምኒልክን ማወቅ ግዴታ አይደለም፤ ሆቴል ተቀምጦ ባላውቃቸው ላለ የመጀመሪያውን ሆቴል ሲያስታውስ ከመቅጽበት ተዋውቋቸዋል፡፡
.
ምኒልክን ማወቅ ግዴታ አይደለም፤ ምኒልክን አላውቃቸውም ብሎ ለዓለም ነግሮ ፊደል ቆጥሬያለሁ ማለት ግን ያስቅበታል፡፡ የመጀመሪያው አስኳላ መስራች ቀለም ለቆጠረ ዓለም ሁሉ እውቅ ንጉሥ ናቸውና፤
  </TEXT>
</DOC>
<DOC>
 <DOCNO>120</DOCNO>
   <TEXT>
﻿ባልና ሚስት ከአንድ ወንዝ ይቀዳሉን እንጂ በተመሳሳይ ቀን ይወለዳሉንስ አልሰማንም ነበር!
የመድኃኒት ጥቂት ይበቃል እያለች፤
የምኒልክ እናት አንድ ወልዳ መከነች፡፡
ባሕር ዳር፡ ነሐሴ 11/2011 ዓ.ም (አብመድ) ንጉሠ ነገሥት ከንግሥት፤ እምዬ ምኒልክ ከእቴጌ ጣይቱ፤ ርሀቤ ምኒሊክ ከብርሃን ዘ ኢትዮጵያ ጣይቱ፤ በአራት ዓመታት ልዩነት ነሐሴ 12 ቀን 1836 እና ነሐሴ 12 ቀን 1832 ዓ.ም ሚስት እና ባል በቅደም ተከተል ከኢትዮጵያ ምድር ፈለቁ፡፡ በኢትዮጵያውያን ወግና ባሕል ብዙም ባልተለመደ መልኩ ሚስት ባልን አራት ዓመታት አስከንድተው ይበልጧቸዋል፤ በተመሳሳይ ቀን የተወለዱት የትዳር አጋሮችና የሀገር መሪዎች፡፡
የንጉሥ ሳኅለሥላሴ ልጅ ከሆኑት ልዑል ኃይለ መለኮት እና ከወይዘሮ እጅጋየሁ ለማ ከደብረ ብርሃን ደቡብ ምዕራብ አቅጣጫ አምስት ኪሎ ሜትር ገደማ ርቃ በምትገኘው የገጠር መንደር አንጎለላ ልዩ ስሟ እንቁላል ኮሶ መንደር ውስጥ ነሐሴ 12 ቀን 1836 ዓ.ም አንድ ሕጻን ይህችን ምድር ተቀላቀለ፡፡ ይህ ሕጻን ‹‹የኋላ ኋላ በአካልና በአዕምሮ ሞገስን አግኝቶና ነግሦ የሚመራው ጥቁር ሕዝብ በነጭ ዘር ላይ ድል ተቀዳጅቶ፣ የጥቁር አፍሪካውያን ሁሉ ትምክህት ይሆናል›› ብሎ ያሰበ ባይኖርም እንኳን ስሙን ግን ምኒልክ አሉት፡፡ 
ሕጻኑ ምኒልክ የመፃዒ ጊዜው መራሄ መንግሥትነቱ መክሊት ይገለጥ ዘንድ ግን ከ12 ዓመታት በላይ መጠበቅ አላስፈለገውም፡፡ ሕዳር 1 ቀን 1848 ዓ.ም ልክ በ12 ዓመታቸው የአባታቸው ኃይለመለኮት የቀብር ሥነ ስርዓት እንደተፈፀመ የአባታቸውን አልጋ በይፋ ተቀበሉ፡፡
ብርሃን ዘ ኢትዮጵያ፤ ትልቁ ራስ ጉግሳ የጎንደሯን ባላባት ወይዘሮ ማሪቱን አግብተው ወይዘሮ ሂሩትን፣ ወይዘሮ ተክሌንና ወይዘሮ አስቴርን ይወልዳሉ፡፡ ወይዘሮ ሂሩት ከራስ ገብሬ እና ከወይዘሮ ሳህሊቱ የሚወለዱትን ደጃዝማች ኃይለ ማሪያምን አግብተው ደጃዝማች ብጡልን፣ ደጃዝማች መርሶንና ሌሎችንም ልጆች ይወልዳሉ፡፡ ደጃዝማች ብጡል ደግሞ የጎጃም ደብረ መዊዕ ባላባት የሆኑትን ወይዘሮ የውብዳርን አግብተው ነሐሴ 12 ቀን 1832 ዓ.ም ጎንደር ደብረ ታቦር እቴጌ ጣይቱን ወለዱ፡፡
እቴጌ ጣይቱ የአባታቸው አያት በሆኑት በወይዘሮ ማሪቱ በኩል የዓፄ ፋሲል ተወላጅ ከሆኑት ከዓፄ ተክለ ጊዮርጊስ (ፍፃሜ መንግሥት) የሚመዘዝ የዘር ሐረግ አላቸው፡፡ እናም እቴጌ ጣይቱ የዘር ሐረጋቸው ከጎንደር፣ ከጎጃም እና ከወሎ ይመዘዛል ማለት ነው፡፡ 
እቴጌ ጣይቱ በ13 ዓመታቸው አባታቸው በጦር ሜዳ በመሞታቸው ደብረ ታቦርን ለቅቀው ወደ እናታቸው አገር ጐጃም በመሄድ የእንጀራ አባታቸው በሚያስተዳድሩት ደብረ መዊዕ ቀደም ሲል ጐንደር ማኅደረ ማርያም ጀምረውት የነበሩትን ትምህርታቸውን እየተማሩ ተቀመጡ:: በትዳር ምክንያት ከጎንደር እስከ ትግራይ የተንቀሳቀሱት እቴጌ ጣይቱ በተደጋጋሚ የሞከሩት የትዳር ሕይወት በጦርነት ምክንያት አልሳካ ሲላቸው ወደ ጐጃም ተመልሰው በሞግዚታቸው እንክብካቤ እየተደረገላቸው በደብረ መዊዕ ቀድሞ ያቋረጡትን ትምህርት ቀጠሉ፡፡
እቴጌ ጣይቱ ትምህርታቸውን እንዳጠናቀቁ በጥበብና በሕይወት ፍልስፍና የላቀ ችሎታ ባለቤት መሆናቸው እየታወቀ መጣ፡፡ ይህንን የጣይቱን ዝና ከሰሙ ልዑላን መካከል ወጣቱ ምኒልክ ተጠቃሽ ናቸው፡፡ በእርግጥ አንዳንዶቹ ምኒልክ በዓፄ ቴዎድሮስ ቤት በምርኮ ሳሉ ጣይቱን በደንብ ያውቋቸው እንደነበር ይናገራሉ፡፡ (የዓፄ ቴዎድሮስ ሚስት ጥሩወርቅ ውቤ ኃለማርያም እና ጣይቱ ብጡል ኃይለማርያም የወንድማማች ልጆች ስለነበሩ ይገናኙ ስለነበር፡፡)
ምኒልክ ስለ እቴጌ ጣይቱ ዝና የሰሙት አብረው ይኖሩ ከነበሩት አሉላና ወሌ ብጡል ከሚባሉት የእቴጌ ወንድሞች እንደሆነም ይነገራል፡፡ በወቅቱ የምኒልክ ሞግዚት የነበሩት ደጃዝማች ናደው ከሌሎች ቅርብ ሰዎቻቸው ጋር ተማክረው ጣይቱንና ምኒልክን ለማጋባት ሙከራ አድርገው ነበር፤ ምንም እንኳን በወቅቱ በተለያዩ ችግሮች ጋብቻው ቢዘገይም፡፡ በእርግጥ ለጋብቻው አለመስመር የዓፄ ቴዎድሮስ ልጃቸውን አልጣሽን ለምኒልክ ሚስትነት መፍቀድ እንቅፋት እንደነበር የሚናገሩም አሉ፡፡
ዘመኑ በደረሰ ጊዜ ግን ዓፄ ምኒልክ እቴጌ ጣይቱን አገቡ፡፡ ንጉሥ ምኒልክ ሚያዚያ 25 ቀን 1875 ዓ.ም በአንኮበር መድኃኒዓለም ቤተ ክርስቲያን ከእቴጌ ጣይቱ ብጡል ጋር በቁርባን ጋብቻውን ፈፀሙ፡፡ አምስት ዓመታት ቆይቶም ጥቅምት 27 ቀን 1882 ዓ. ም ጣይቱ ብጡል ‹‹እቴጌ›› ተብለው ተሠየሙ፡፡ በዚህ ጊዜ ንጉሥ ምኒልክ ‹‹ንጉሠ ነገሥት ዘ ኢትዮጵያ›› ከተባሉ ሦስተኛ ቀናቸው ነበር፡፡ አፈወርቅ ገብረ ኢየሱስ ዳግማዊ አጤ ምኒልክ በተሰኘው መጽሐፋቸው እቴጌ ጣይቱ ለዚህ ታላቅ ሥልጣን በበቁ ጊዜ የተፈጠረውን ስሜት ሲገልፁ ‹‹የሸዋ ቤተ መንግሥት ዓለሙ የዚህን ቀን ተጀመረ:: የሸዋ ቆሌ፣ የሸዋ ደስታ የዚህን ቀን ተጀመረ:: የሸዋ ቤተ መንግሥት ከጣይቱ በኋላ ውቃቢ ገባው፣ ግርማና ውበት ተጫነው፣ ጥላው ከበደ፣ የእውነተኛው አዱኛ፣ የእውነተኛው ደስታ ከጣይቱ ብጡል ጋር ገባ›› ሲሉ ጽፈዋል፡፡
እንዲያውም 
‹‹ፍጥረት ተጨንቆ አፈና ይዞት፣ 
ዓለም ተደሰተ ጠሐይ ወጣለት›› የሚል ቅኔ መዘረፉም ይነገራል፡፡
እቴጌ ጣይቱ ዓፄ ምኒልክን ካገቡ በኋላ ያልተሳተፉበት ምጣኔ ሀብታዊ እና ፖለቲካዊ ጉዳይ አልነበረም፡፡ ዓፄ ምኒልክ አዳዲስ ሥልጣኔዎችን ለማስገባት ቁርጠኛ አቋም ይዘው በተንቀሳቀሱበት ጊዜ አጋራቸው እቴጌ ጣይቱ ነበሩ፡፡ በተለይም ዘመናዊ ትምህርት ቤት ሲያቋቁሙ፣ የባቡር ሃዲድ ሲዘረጉ፣ ውኃ በመዘውር እንዲቀዳ ሲያደርጉ፣ በቀጭኑ ሽቦ በስልክ ግንኙነት በተጀመረ ጊዜ፣ ተሽከርካሪዎች ወደ አገር ቤት በመጡ ጊዜ፣ የእህል ወፍጮ ሲተከልና ሌሎችም የቴክኖሎጂ ውጤቶች ወደ ኢትዮጵያ ሲገቡ አጋዣቸው የነበሩት እቴጌ ጣይቱ ነበሩ፡፡
የእቴጌ ጣይቱን ስም ዘላለም ሲያስጠሩ ከሚኖሩ ተግባሮቻቸው መካከል ግንባር ቀደሙ አዲስ አበባ ከተማን መቆርቆራቸውና መጠሪያ ስሟንም ለመሰየም መቻላቸው ነው፡፡ እቴጌ ጣይቱ የመጀመሪያው ዘመናዊ ሆቴል መሥራች፤ የባልትና ሙያንና የሽመና ጥበብን ለቤተ መንግሥቱ በማስተዋወቅ ግንባር ቀደም ነበሩ፡፡
እቴጌ ጣይቱ በፖለቲካዊ ተግባራቸው ሲመዘኑም ሁሌም ሚዛን የሚደፋው ሥራቸው ጣሊያኖች በውጫሌ ውል ካሰፈሩት ነጥቦች በአንቀፅ 17 ስር የተቀመጠውን የጣሊያንኛ ትርጉም ኢትዮጵያን በሚጐዳ መልኩ ጥቅም ላይ ውሎ በተገኙ ጊዜ የያዙት የማያወላውል አቋም ነው፡፡
አንቶኔሊ የተባለው የጣሊያን ዲፕሎማት በቤተ መንግሥት ተጠርቶ ከአፄ ምኒልክና ከእቴጌ ጣይቱ ፊት ቀርቦ በውጫሌው ውል ከተካተቱት ነጥቦች መካከል በአንቀፅ 17 ሥር የሰፈረውን ትርጉም እንዲያስተካክል ሲጠየቅ የአገሩን መንግሥት ክብር የሚነካ ስለሚሆን ይህ እንደማይደረግ በግልፅ ተናገረ፡፡ በዚህ ጊዜ እቴጌ ‹‹ያንተ ፍላጐት ኢትዮጵያ በሌላ መንግሥት ፊት የኢጣሊያ ጥገኛ መሆኗን ለማሳወቅ ነው፤ ነገር ግን ይህን የመሰለው የምኞት ሐሳብ አይሞከርም፡፡ እኔ ራሴ ሴት ነኝ ጦርነት አልፈልግም፤ ነገር ግን ይህን ውል ብሎ ከመቀበል ጦርነትን እመርጣለሁ›› ሲሉ ተናገሩ፡፡
በኢትዮጵያና በጣሊያን መካከል እሰጥ አገባው ቀጥሎ ከቆየ በኋላ ጦርነቱ አይቀሬ ሆነና ዓፄ ምኒልክ ‹‹ምታ ነጋሪት ክተት ሠራዊት›› ብለው ወደ ዓደዋ ጦርነት ሲዘምቱ ኑሯቸውም ሆነ ኅልፈታቸው ከባለቤታቸው ሊነጠል እንደማይችል የተገነዘቡት እቴጌ ጣይቱ በራሣቸው የሚመራ ሦስት ሺህ እግረኛ ጦር እና ስድሰት ሺህ ፈረሰኛ አስከትለው ከባለቤታቸው ጐን ተሰልፈው ውጣ ውረድ የበዛበትን የጦርነት ጉዞ በድል አድራጊነት አጠናቀቁ፡፡ በተለይም እቴጌ ጣይቱ የጠላትን ደካማ ጎን አጥንተው ያቀርቧቸው የነበሩ የማጥቃት ስልቶች ለዓድዋ ድል የጀርባ አጥንት ነበሩ፡፡
እቴጌ ጣይቱ በዚህ መልኩ አገራዊ ተልኳቸውን እየተወጡ እያሉ ባለቤታቸው ዓፄ ምኒልክ በጠና ታመሙና ከሕዳር ወር 1902 ዓ.ም ጀምሮ ከቤት ዋሉ፡፡ ታኅሳስ 3 ቀን 1906 ዓ.ም አፄ ምኒልክ በተወለዱ በ69 ዓመታቸው በዕለተ ዓርብ አረፉ፡፡ ‹‹ሕዝቡ የምኒልክን ሞት ከሰማ ይረበሻል›› ተብሎ በሕይወት አሉ እየተባለ እየተወራ እስከ ሰገሌ ዘመቻ ሁለት ዓመት ከ10 ወር ድረስ ሞታቸው ተደበቀ፡፡ በምኒልክ ሁኔታ ግራ የተጋባው ሕዝብም እንዲህ ሲል የንጉሡን ሁኔታ ይጠይቅ ነበር፡፡
‹‹አርባ ስድስት ዓመት የገዛኸው ንጉሥ፤
እንዳለህም ስጠኝ ከሌለህም ላልቅስ፡፡›› ሲባልም ነበር፡፡
በ1908 ዓ.ም ደግሞ በልጅ ኢያሱ ትዕዛዝ እቴጌ ጣይቱ በግዞት እንጦጦ ማርያም ወጥተው እንዲቀመጡ ተደረገ፡፡ እቴጌ ጣይቱ ዓፄ ምኒልክ ከሞቱ በኋላ ከቤተ መንግሥት እንዲወጡ በተጠየቁ ጊዜ ‹‹መከሬን ከትቻለሁ፤ እንግዲህ እኔ እዚህ ምን አለኝ ጌታዬ?! እኔም በተራዬ እከተልዎታለሁ›› የሚል ቃል መናገራቸው ይነገራል፡፡
እቴጌ ጣይቱ ከጥር ወር 1910 ዓ.ም ጀምሮ እንደዋዛ የጀመራቸው ሕመም ጠናባቸውና የካቲት 4 ቀን 1910 ዓ.ም ሌሊት በተወለዱ በ78 ዓመታቸው ከዚህ ዓለም በሞት ተለዩ፡፡ የማረፋቸው ዜና እንደተሰማ በቤተ መንግሥቱ 25 ጊዜ መድፍ ተተኮሰ፡፡
መልካም ልደት ለንጉሡ እና ለንግሥቲቱ!
  </TEXT>
</DOC>
<DOC>
 <DOCNO>121</DOCNO>
   <TEXT>
﻿‹‹እምዬ ምኒልክ ለጣልያን ምርኮኞች ለበሽታቸው መድኃኒት፣ ለርሀባቸው ጉርስ ሆነዋል፡፡›› የታሪክ ተመራማሪ
ባሕር ዳር፡ የካቲት 21/2011 ዓ.ም(አብመድ) ለሰዓታት የዘለቀው የፋሺስትና የኢትዮጰያውያን ከባድ ጦርነት ተጠናቅቋል፡፡ ዓለም ልታምነው ያልፈለገችውን መራራ እውነት በግድ ተግታለች፡፡ አምሳለ ሰው ነጭም ጥቁርም እንደሆነ በበላይነት ማሳየት በሚያስፈልገው ዓለም ሁለት ክፍለ ዘመናትን ቢወስድም በጣልያኖች እጅ መንሳት ከ123 ዓመታት በፊት እውን ሁኗል፡፡ ‹‹ከእንግዲህ ብሞትም ሞት የሁሉም ነውና ስለእኔ ሞት አላዝንም፡፡›› ብለው አስነግረው ጦር ይፍረደኝ በማለት በኃይል የመጣውን ጠላት በጉልበት እና በጸሎት መክተው ድል አድርገዋል፤ ዓፄ ምኒልክ፡፡ በሀገር ፍቅር እሳት እየነደዱ ወኔ ታጥቀውና በጸሎታቸውም ተመክተው በአንድነት ዘምተው ብዙዎች ሕይወታቸውን አጥተዋል፤ ሺዎችንም ማርከዋል፡፡
‹‹እምዬ ምኒልክ እንኳን ቤት አልባ ሁኖ፣ ቤት አልባ ለሞተባት ለሀገራቸው ልጆች ይቅርና ለወራሪ ጠላት ምርኮኞችም ልባቸው ሩህሩህ ስለነበር እንደልባቸው ይዟቸዋል›› ብለዋል የደብረ ማርቆስ ዩኒቨርሲቲ የታሪክ ተመራማሪው ዶክተር አየነው ማሞ፡፡
እንደ ዶክተር አየነው ማብራሪያ ከጦርነቱ ማግስት የተማረኩ 3 ሺህ ጣልያናውያን በአዲስ አበባ ‹ጣልያን ሰፈር› በሚባል ቦታ እንዲሰፍሩ አድርገው ሰብዓዊነታቸውን ክብር ሰጥተው አስቀምጠዋቸዋል፡፡
ለጣልያናውያን ምርኮኞችና ተጎጂዎች ሕክምና እንዲያገኙ፣ ምግብ ፣ መጠለያ እና አልባሳትን በነፃ እንዲሰጣቸው አድርገዋል፡፡ ይህ ድርጊታቸው ትሁት፣ የዋህ፣ የስልጣኔ ፈር ቀዳጅ እና የአንድነት አባት ዓፄ ምኒልክን ‹እምዬ› ተብለው በሕዝቡ እንዲጠሩ ማድረጉን ነው ዶክተር አየነው የተናገሩት፡፡
ምርኮኞች በምሕንድስናና ግንባታ ዘርፍ የተሻለ ልምድ ሰለነበራቸው መንገዶች እና ድልድዮችን አግባብተው አሠርተዋቸዋል፡፡ ጣልያን ሮም ላይ በተደረጉ ተደጋጋሚ ሰልፎች ‹‹አዲስ አበባ ላይ ያሉ የጣልያን ወታደሮች ይፈቱ›› የሚሉ ሰልፎች ጥቅምት 16 1889 ተካሂደዋል፡፡ በዶክተር ኒራዚኒ አማካኝነት ተደራድረው ሲፈቷቸው ዓፄ ምኒልክ ጣልያችን ‹‹በደላችሁን›› ሳይሆን ‹‹እስከ አሁን ለቀለብ ያወጣሁትን ገንዘብ ክፈሉ›› ነበር ያሉት ሲሉ ዶክተር አየነው ተናግረዋል፡፡ ይህ የዓፄ ምኒልክ ደግነት እና የምርኮኞች አያያዝ ለአሁኑ ትውልድም አስተማሪ መሆኑንም ገልጸዋል፡፡
ዓፄ ምኒልክ ምርኮኞችን በዘር ፣በኃይማኖት ወይም በቀለም ተለያችሁ ብሎ ጥቃት አልፈፀመም ወይም በምግብ ወይም በመጠለያ አልነፈገም ፤ ይልቁንም ህመም ያለባቸው ይታከሙ ዘንድ ምህረት አደረገ እንጂ ብለዋል ዶክተር አየነው፡፡
ለምርኮኞች እንኳ ቸርነትን እና ምሕረትን ካደረጉት ከዓፄ ምኒልክ ሰብዓዊነት በመማር እርስ በርስ መዋደድ እና ለጋራ ጥቅም መሥራት፣ አዲስ ታሪክ ለማስመዝገብ መተባበር እንደሚገባ ከዓፄ ምኒልክ መማር እንደሚጠበቅም የታሪክ ምሁሩ አስረድተዋል፡፡
እኛስ ዓፄ ምኒልክን እውነት አውቀናቸዋል? በትክክለኛ ስብዕናቸው ወይስ ሌሎች የሚጠሏቸው በሳሉት ስብዕናቸው ገምተናቸዋል?
እንኳን ለ123 የዓድዋ ድል በዓል አደረሳችሁ!
  </TEXT>
</DOC>
<DOC>
 <DOCNO>122</DOCNO>
   <TEXT>
﻿ዳግማዊ ምኒልክ
ዳግማዊ ምኒልክ
«...ማንም ሰው ለመማርና ለመሠልጠን መድከም አለበት።» በ፲፰፻፺፰ ዓ.ም ስለትምሕርት ያስነገሩት አዋጅ
ደ ጃዝማች ምኒልክ መቅደላ ላይ ከባድ ዝናብ ጥሎ ባደረበት ሰኔ ፳፬ ቀን ፲፰፻፶፯ ዓ/ም በ’ቆቂት በር’ ከሃያ ተከታዮቻቸው እና ከእናታቸው ከወይዘሮ እጅጋየሁ ጋር አምልጠው ወደአባታቸው ወዳጅ ወደ ወሎዋ ገዥ ወይዘሮ ወርቂት አመሩ። ሆኖም ወይዘሮ ወርቂት በቴዎድሮስ እጅ ወድቆ የነበረውን ልጃቸውን አመዴ አሊ ሊበንን ማስፈቻ ይሆነኛል በሚል ምኒልክን እና ተከታዮቻቸውን በእስር ይዘዋቸው ነበር።
ምኒልክ እና ዮሐንስ ከመጀመሪያው ጀምሮ ለንጉሠ ነገሥትነት ሥልጣን ተወዳዳሪዎች ሲሆኑ ጠባያቸው የተለያየ እና እርስ በርስ የማይተማመኑ ነበሩ። ዓፄ ዮሐንስ ማቹን ንጉሠ ነገሥት ቴዎድሮስን ሊወጋ የመጣውን የእንግሊዝ ሠራዊት በመርዳት ከሸኚ እና ስንቅ ጋር በግዛታቸው እንዲያልፍ በማድረጋቸው ወሮታውን ከድሉ በኋላ በዘመናዊ መሣሪያ፤ መድፍ እና ጥይት አበልጽጓቸው ሲሄድ በጊዜው ከነበሩት መሪዎች ሁሉ የላቀ ኃይል ለማግኘትና ያስከተለውንም የንጉሠ ነገሥትነት ዘውድ እጃቸው ለማስገባት አመቸላቸው።
ሁለቱ ነገሥታት ከታረቁ በኋላ በ’ሁለት ልደት’ እምነትና በ’ሦስት ልደት’ እምነት የኃይማኖት ጉባዔ እንዲደረግ ስለተስማሙበት በግንቦት ወር ፲፰፻፸ ዓ/ም ቦሩ ሜዳ ላይ ሁለቱም ነገሥታት ቀኝና ግራ በተዘረጋላቸው ዙፋን ተቀመጡ።
ተጽሕፈ በአምባጨራ ከተማ። አመ ሰሙኑ ለታሕሣሥ ወር በ፲ወ፰፻፸ወ፫ ዓ/ም»
ከንጉሥነት ወደ ንጉሠ ነገሥትነት.
ከዚያም መልስ የንግሥ በዓሉ ስርዓት እየተዘጋጀ ከርመው ጥቅምት ፳፭ ቀን ፲፰፻፹፪ ዓ/ም በእንጦጦ ርዕሰ አድባራት ቅድስት ማርያም ቤተ ክርስቲያን በተፈጸመው ስርዓት በጳጳሱ አቡነ ማቴዎስ እጅ የወርቅ ሰይፍ ታጥቀው፤ በወርቅ ሽቦ የታሸቡ ሁለት ጦሮች ጨብጠው፤ የወርቅ ዘንግ ከተሰጣቸው በኋላ ቅብዐ መንግሥቱን ተቀብተው፣ “ሞአ አንበሳ ዘእምነገደ ይሁዳ፤ ዳግማዊ ምኒልክ ሥዩመ እግዚአብሔር ንጉሠ ነገሥት ዘኢትዮጵያ” ተብለው የወርቅ ዘውድ ተደፋላቸው። 
የዕምዬ ምኒልክ ዘመን ፍጻሜ.
ይመስለኝ ነበረ ይኼ የማይፈርስ። 
የትሣሥ ባታ ለት ተፈታ ወይ ቤቱ። 
ወልደውኛል እንጂ እኔ አልወለድሁዎ፣ አንዠቴን ተብትበው ምነው መሔድዎ። 
ቀድሞ የምናየው የለመድነው ቀርቶ፣ እንግዳ ሞት አየሁ ካባቴ ቤት ገብቶ። 
ትንሽ ትልቅ አይል ለሁሉ መስጠት፣ ከጧት እስከ ማታ ያለመሰልቸት። 
አሻግሬ ሳየው እንዲያ በሰው ላይ
  </TEXT>
</DOC>
<DOC>
 <DOCNO>123</DOCNO>
   <TEXT>
﻿«....ማንም ሰው ለመማርና ለመሠልጠን መድከም አለበት።» በ፲፰፻፺፰ ዓ.ም ዳግማዊ አጤ ሚኒሊክ ስለትምሕርት ያስነገሩት አዋጅ ነው፡፡
ዝክረ ንጉሰነገስት ዳግማዊ አጤ ሚኒሊክ
ንጉሰነገስት ዳግማዊ አጤ ሚኒሊክ ልክ በዛሬው ቀን ታህሳስ ፫ ነበር እረፍተ ሞታቸው የተሰማው፡፡
«....ማንም ሰው ለመማርና ለመሠልጠን መድከም አለበት።» በ፲፰፻፺፰ ዓ.ም ዳግማዊ አጤ ሚኒሊክ ስለትምሕርት ያስነገሩት አዋጅ ነው፡፡
«እናንተ አንድ ልብ ከሆናችሁ በምቀኝነት እርስ በርሳችሁ ተዋግታችሁ ካላለቃችሁ በቀር ኢትዮጵያን አገራችንን ለሌላ ለባእድ አትሰጧትም፤ ክፉም ነገር አገራችንን አያገኛትም። ነፋስ እንዳይገባባችሁ አገራችሁን በያላችሁበት በርትታችሁ ጠብቁ፤ ወንድሜ ወንድሜ እየተባባላችሁ ተደጋገፉ፤ የኢትዮጵያን ጠላት ተጋግዛችሁ ከደንበር መልሱ። የኢትዮጵያ ጠላት ባንዱ ወገን ትቶ ባንድ ወገን ቢሄድና ደንበር ቢገፋ፤ በኔ ወገን ካልመጣ ምን ቸገረኝ ብላችሁ ዝም አትበሉ፤ ያ ጠላት በመጣበት በኩል ሄዳችሁ አንድነት ተጋግዛችሁ ጠላታችሁን መልሱ እስከ እየቤታችሁ እስኪመጣ ዝም ብላችሁ አትቆዩ» ዳግማዊ ዓፄ ምኒልክ፤ ግንቦት ፲ ቀን ፲፱፻፩ ዓ.ም. ለመላው ኢትዮጵያውን ያስተላለፉት መልዕክት ነው፡፡
ዳግማዊ ዓፄ ምኒልክ ከአባታችው ከሸዋው ንጉሥ ኃይለ መለኮት ሣህለ ሥላሴና ከእናታቸው ወይዘሮ እጅጋየሁ ለማ አድያም ቅዳሜ ነሐሴ ፲፪ቀን ፲፰፻፴፮ ዓ.ም. ደብረ ብርሃን አካባቢ አንጎለላ ከሚባል ሥፍራ ነው የተወለዱት።
አያታቸው ንጉሥ ሣህለ ሥላሴ የልጁን መወለድ ሲሰሙ “ምን ይልህ ሸዋ” በሉት ብለው ስም አወጡ። እሳቸው “…ምኒልክ በሚል ስም የሚነግሥ ንጉሥ ኢትዮጵያን ታላቅ ያደርጋታል” የሚል ትንቢት ስለነበር ‘ምኒልክ’ የኔ ስም ነው ብለው ነበር። ሆኖም፣ በህልማቸው ከልጁ ጋር አብረው ቆመው ከሳቸው ጥላ የልጁ ጥላ በልጦ፤ በእግር የረገጡትን መሬት ሲያለካኩ እሳቸው ከረገጡት ልጁ የረገጠው ረዝሞ አዩ። ከዚህ በኋላ “ምኒልክ የኔ ስም አይደለም። የሱ ነው። ስሙን ምኒልክ በሉት” ብለው አዘዙ ይላል ጳውሎስ ኞኞ “አጤ ምኒልክ” በተባለው መጽሐፉ (ገጽ ፲፪) ዳግማዊ አጤ ሚኒሊክ የኢትዮጵያ ንጉሰነገስት ከሆኑ በኋላ ብዙ ስልጣኔዎችን ለኢትዮጵያውያን አበርክተዋል፡፡የስልጣኔ በር ከፋቹ ዳግማዊ አጤ ሚኒሊክ ልክ በዛሬው ቀን ታህሳስ ፫ቀን ሀገራቸውን ለተተኪው ትውልድ አስረክበው አርፈዋል፡፡
  </TEXT>
</DOC>
<DOC>
 <DOCNO>124</DOCNO>
   <TEXT>
﻿አፄ ምንሊክ በኢትዮጵያ ህዝብ ላይ የፈፀሟቸው አምስት
ለማመን የሚከብዱ ዘግናኝ ታሪካዊ ወንጀሎች!
...
ስለ አፄ ምንሊክ ብዙ ግዜ ጥሩ ጥሩ ነገሮችን ፅፊያለሁ።
ነገር ግን ታሪክን ታሪክ የሚያሰኘው ጥሩውንም
መጥፎውንም ስናውቅ ነውና አፄ ምንሊክ ከሰሩት ጥሩ ነገር
ባሻገር የሰሩትን አምስት ታሪካዊ ጥፋቶች ደግሞ
እንደሚከተለው በአጭሩ አስቀምጣለሁ።
...
1ኛ. በዘር ተከፋፍሎ እርስ በእርሱ በፍቅር እየተዋጋና
በሰላም እየተገዳደለ ሲኖር የነበረውን ጨዋ ህዝብ በግድ
አንድ ሁን ብለው መንግስት መስረተው ያለ ፍላጎቱ
በሰላምና በፍቅር እንዲኖር አደረጉት።
...
2ኛ. ቴሌቪዥን የሰይጣን ስራ ስለሆነ እምቢ አላይም
ያለውን ስልጡን ብሔር ጦር አዝምተው በፍቅር ከማረኩት
በኋላ ቤተ መንግስት አስገብተው እጅግ ዘግናኝ በሆነ
መልኩ ሲኒማ እንዲያይ አደረጉት! አቤት የምኒሊክ ጭካኔ
...
3ኛ. ከአዲስ አበባ ድሬዳዋ ድረስ በእግሩ ዘና እያለ ሀገር
እያየ ለሶስት ወር ሲጓዝ የነበረውን ህዝብ ባቡር የሚባል
ነገር አስመጥተው ከአዲስ አበባ ድሬዳዋ በአንድ ቀን
እንዲገባ አድርገውት በእግሩ ወክ እያደረገ እንዳይሄድ
ከለከሉት።
...
4ኛ. ጣሊያን ኢትዮጵያን ወርሮ ሁሉንም ኢትዮጵያዊ
ዲሞክራሲያዊ በሆነ መንገድ በእኩልነትና በፍቅር እየረገጠ
ሊገዛ ሲመጣ ምኒሊክ ግን አይሆንም ብሎ ተዋግቶ
ለኢትዮጵያ ህዝብ በግድ ነፃነት ሰጠ።
...
5ኛ. እህል በድንጋይ እየፈጨ የጣፈጠ ምግብ ሲበላ
የኖረውን ብሔር ምንም ሳያስፈቅዱት ወፍጮ የሚባል
ማሽን አስመጥተው ህዝቡ ወፍጮ ቤት ገብቶ
እንዲያስፈጭ አድርገውት የዱቄቱ ብናኝ የህዝቡ አይን
ውስጥ እንዲባ አደረጉ!!!
  </TEXT>
</DOC>
<DOC>
 <DOCNO>86</DOCNO>
   <TEXT>
﻿አፄ ምኒልክ ደም መፈሰስን እናስቀር ብለው ንጉሥ ጦናን ለመኑት። ንጉሥ ጦና ግን ኃይሉን አሟጦ መዋጋት ስለመረጠ በምኒልክ ሠራዊት ላይ ከባድ ጉዳት አደረሰ። በመጨረሻ ግን ቆሰለና ተማረከ።
ዳግማዊ ምኒልክ ጦናን አይቀጡ ቅጣት ከመቅጣትና መንግስቱንም አሽቀንጥረው ጥለው ሥልጣኑን ለጦር መሪዎቻቸው ከመስጠት ይልቅ ደግነት የተሞላበት ምህረት አድርገውለት እንደሚገብርላቸው ቃል ካስገቡት በኃላ ወደ ሥልጣኑ መለሱት።
ምኒልክ ተበቃይ አልነበሩም። ይቅር ባይ፣ በተጨባጭ እውነታ ላይ የተመሰረተ ምክንያታዊ አስተሳሰብ የነበራቸው እና ራሳቸውን እነደ ጥሩ ክርስቲያን የሚያዩ ሰው ነበሩ። በጦርነት ላይ የሴት ልጅ ጡት መቁረጥ ፍጹም #ከባሕሪያቸው ውጪ ነው። እንዲህ ዓይነቱ ውንጀላ መሰረተ―ቢስ እና ከተንኮለኞች የመነጨ ነው።
የጎጃሙ ንጉሥ ተክለሃይማኖት አምጸው ጦርነት አነሱና ቆስለው ተማረኩ። ምኒልክ የቆሰለውን ምርኮኛ ገድሎ በመጨረስ ፈንታ ቁስላቸውን ራሳቸው አክመው ፣ አጠገባቸው አስቀምጠው አብረዋቸው እንዲመገቡ በማድረግ ፍቅር ነው ያሳዪአቸው። ሥልጣናቸውንም አልወሰዱባቸው፤ ያለማመንታት መልሰውላቸዋል። በርግጥ ዳግማዊ አጼ ምኒልክ ሩኅሩኅ ነበሩ።
አገራቸውን ለመውረር የመጡ ምርኮኞች ጣልያኖችን እንኳ በርኅራኄና በደግ አያያዝ ነበር የያዟቸው። እኝህን ሰው ጡት ቆርጠዋል/አስቆርጠዋል ብሎ መፈረጅ አግባብነት የሌለው ትንሽ የፓለቲካ ጠቀሜታ ለማግኘት የሚነዛ ርካሽ #ፕሮፓጋንዳ ነው።
ምኒልክን ጡት ቆርጠዋል ብለው ለማስጠላት ሀውልት ያቆሙ አካላት በድርጊታቸው ማፈር እና ያንን አሳፋሪ ሀውልትም #ማፍረስ ይገባቸዋል።
ምኒልክ በግላቸው እንደዚያ ዓይነት ተግባር ጨርሶ አይፈፅሙም።
በፕሮፌሰር ፍቅሬ ቶሎሳ ጂግሳ
እውነተኛ ትንተና ነው። የጡት #መቁረጥም ሆነ ብልት #መስለብ የአፄ ምኒልክ ባህል አይደለም።
  </TEXT>
</DOC>
<DOC>
 <DOCNO>87</DOCNO>
   <TEXT>
﻿"የዳግማዊ ምኒልክ የክተት አዋጅ ከወራሪዎቹ እንቅስቃሴ አንፃር ከተጠበቀበት ወቅት ዘግይቷል፡፡ ይህም በአፍሪካና አውሮፓ ሀገሮች አይን ምንሊክን እንደ ፈሪ እንዲታዩ አድርጎ ነበር ይላል" ራይሞን ጆንስ የአድዋ ጦርነት በሚለው መፅሀፉ፡፡ ፀሀፊው ሲቀጥል "የመሪ ብልህነት የሚለካው ቸኩሎ በመወሰኑ ሳይሆን በወቅቱ ያሉትን አመቺ ሁኔታዎች ላይ የተመሰረተ ውሳኔ ሲያሳልፍ ነው ይላል፡፡ 
የክተት አዋጁ በራሱ በወቅቱ ኢትዮጵያ የነበረችበትን የፈተና ጊዜ ማለፍንና የመረጋጋት ዘመን መምጣቱን ገላጭ ከመሆኑም በላይ፤ ህዝቡ ከሃይማኖት፣ ከዘርና ግዛት ማስፋፋት ፍጭት በመውጣት ስለ አንድ ሀገሩ ደህንነት በጋራ የሚቆም እንደነበረ ያረጋግጣል።
" እግዚአብሔር በቸርነቱ እስካሁን ጠላት አጥፍቶ፣ አገር አስፍቶ አኖረኝ" ሲሉ ከአድዋ በፊት ጠንካራ የውጭ ጠላት አልነበረምና ጦርነት በሌለበት ሀገር እርጋታ ላይ ሆና አስተዳደሯን እያደረጀች እንደነበረ ይነግረናል።
" አሁንም አገር የሚያጠፋ፥ ሃይማኖት የሚለውጥ ጠላት እግዚአብሔር የወሰነልንን ባህር አልፎ መጥቷል። እኔም ያገሬን ከብት ማለቅ የሰውንም መድከም አይቼ እስካሁን ዝም ብለው ደግሞ እያለፈ እንደ ፍልፈል መሬት ይቆፍር ጀመር።"
ይህ ንግርት በወቅቱ ኢትዮጵያ የነበረችበትን የመከራ ዘመን "ክፉ ቀን" ደግመን እንድንመረምር ያደርገናል። በከ1881 ዓ.ም ጀምሮ የነበረው በኢጣሊያኖች አማካኝነት ወደ ሀገር የገባው የከብት በሽታ ለአራት አመታት ህዝቡን ከብቱን ጎድቶ ነበር። ረሀብ በመፅናቱ እናት ልጀቿን የበላችበት ክፉ ዘመን ነበር። እናም የዓድዋ ጦርነት ለምን ዘገየ ሲባል ራሱ አዋጁ ይነግረናል " የሰውን መድከም የከብቱን ማለቅ አይቼ እስካሁን ዝም ብለው" ይህ ሀሳብ ከላይ ራይሞን ጆንስ ከጠቀሰው ጋር የሚስማማ ነው፡፡
እምዬ በጥሪያቸው " ማርያምን አልምርህም! ለዚህ አማላጅ የለኝም " ብለዋል። ግን ሀገሬው በሙሉ ሃይማኖቱን አስቀድሞ በእምነቴ አልተጠራሁም ብሎ ሀገሩን ከመታደግ አልቀረም። ንጉሱን ተከትሎ ከንጉሱ ጋር ተዋደቀ እንጂ።
ለዛ ነው እምዬ ከምንም በላይ ሀገር እንደሚቀድም አሳይተው በአንድነት የመምራት ብቃት ነበራቸው የሚያሰኘው።
ክብር ይሁን!
#የጥቁር_ህዝብ_ኩራት
#ዓድዋ_123 
  </TEXT>
</DOC>
<DOC>
 <DOCNO>88</DOCNO>
   <TEXT>
﻿‹‹አጼ ምኒሊክን ልክ እንደ አባቴ ነው የምወዳቸው።›› ስዊዘርላንዳዊው ቢትወደድ
ባሕር ዳር፡ የካቲት 22/2011 ዓ.ም(አብመድ) ቢትወድድ አልፈርድ ኢልግ፡- ያልተዘመረለት የኢትዮጵያ ባለውለታ
ዳግማዊ ዓፄ ምኒሊክ በልጅነታቸው ከዓፄ ቴዎድሮስ ጋር አንደመቆየታቸው ቴዎድሮስ አውሮፓውያን ወንጌላውያንን መድፍ እና መሣሪያ እንዲሠሩላቸው ሲያግባቡ በደንብ ያስተውሉ ነበር ይላሉ ፕሮፍሰር ሪቻርድ ፓንክረስት በጽሑፋቸው፡፡ ከዓመታት በኋላ የሸዋ ንጉሥ ሲሆኑ አውሮፓውያን ባለሙያዎች ወደ ሀገራቸው እንዲመጡላቸው ጥረት ያደርጉ ነበር፡፡
በንጉሡ ጥረት መሠረት ወደ ኢትዮጵያ ከመጡ ሦስት ስዊዘርላንዳውያን መካከል አንደኛውን ጫማ እንዲሠራላቸው ንጉሡ ይጠይቁታል፡፡ ግለሰቡም እንደተባለው ጫማውን ሠርቶ ለንጉሡ ያቀርባል፡፡ ንጉሡ በሥራው ይደሰታሉ፡፡ ምኒሊክ ከቴዎድሮስ በተማሩት መሠረት ይህንኑ ፈረንጅ መሣሪያ እንዲሠራላቸው ይጠይቁታል፡፡ ለመሥራት ፈቃደኛ አልሆነም፡፡ ይልቁንም ከውጭ ሀገር ተገዝቶ ቢመጣ እንደሚመረጥ ገለጸ፡፡ ምኒሊክ እንደ አባታቸው ታጠቅ ካሳ አሻፈረኝ አሉ፡፡ ‹‹ማርያምን ሥራት ብየሀለሁ፤ ሥራት›› አሉት፡፡ ፈረንጁ ሳይወድ በግዱ መሣሪያውን ሠርቶ አስረከበ፤ ንጉሡም ተደሰቱ፤ ትኩረታቸውንም ሊስብ ቻለ፡፡ ይህ ግለሰብ አልፈርድ ኢልግ ይሰኛል፡፡
በስዊዘርላንድ ፍራውንፌልድ በ1854 (እ.አ.አ) ነበር የተወለደው፡፡ በዙሪክ በሚገኝ አንድ ፖሊቴክኒክ ትምህርት ቤት ተምሯል፡፡ ወደ ኢትዮጵያ የመጣውም የንጉሡን ጥሪ ተከትሎ በ1870 ዓ.ም ነበር፡፡ ከዳግማዊ ምኒሊክ ጋር ወዳጅ ከሆኑ በኋላ በቤተ መንግሥት የተለያዩ የሙያ ሥራዎችን እየሠራ እና ኢትዮጵያውያንን እያሰለጠነ ቀጠለ፡፡ ንጉሡ የንጉሠ ነገሥትነት መንበሩን ከተረከቡ በኋላ በእቴጌ ጣይቱ አነሳሽነት መናገሻው ከእንጦጦ ወደ አዲስ አበባ ሲዞር ኢልግ የከተማዋን ንድፍ በማውጣት፣ በመገንባት እና መሠረተ ልማት በመዘርጋት ጉልህ ድርሻ አበርክቷል፡፡ ቤተ መንግሥት፣ መንገዶች፣ ድልድይ፣ እና የመሳሰሉ ግንባታዎችን በበላይነት አከናውኗል፡፡ ስልክ፣ ኤሌክትሪክ ኃይል ፎቶ ግራፍ እና ሌሎችን በቤተ መንግሥት እና ዙሪያው ያስተዋወቀ ግለሰብም ነው አልፈርድ ኢልግ፡፡ የባቡር ሀዲድ ዝርጋታ ላይም ተሳትፏል፡፡
በአንድ ወቅት ጃንሆይ ኢልግን አስጠርተው ‹‹ያደረከውን መጥፎ ነገር ሰምቻለሁ፣ ከሁነኛ ሰው ባልሰማው አላምንም ነበር›› አሉት፡፡ ኢልግ ‹‹ምን አደረኩ ጃን ሆይ?›› አለ ግራ ገብቶት፡፡ ‹‹እኔ ሳላውቅ ትንሽ አድርገህ፣ ከነቤተ-መንግሥቴ፣ በቅሎየ እና ባለሟሎቸ ጋር በጥቁር ሳጥን አስገባኸኝ፡፡ እኔን የገረመኝ በአየር ላይ አንሳፈህ ነው ያቆምከኝ መባሉ ነው›› አሉት፡፡ ኢልግ ስላነሳቸው ፎቶግራፍ አንደሆነ ገባው እና ፈገግ ብሎ ስለ ፎቶግራፍ ጥበብ ለንጉሡ አስረዳቸው፡፡ ከዚያ በኋላም ንጉሡን ጨምሮ አያሌ ፎቶግራፎችን አንስቷል፡፡ አልፈርድ ኢልግ በ1886 ዓ.ም ወደ ጣሊያን ሮም ተጉዞ የጣሊያን ካቢኔት አባላትን አነጋግሯል፡፡
ወደ ኢትዮጵያ ሲመለስም ጣሊያን ኢትዮጵያን ለመውረር ዕቅድ እንዳላት ለጃንሆይ በመንገር አስጠንቅቋል፡፡ ማስጠንቀቂያው ኢትዮጵያ ለዓድዋ ጦርነት አስቀድማ እንድትዘጋጅ የጠቀመ ነበር፡፡ አልፈርድ ኢልግ ለጦርነቱ የሀገር በቀል መሣሪያዎችን ከማዘጋጀት እስከ ዲፕሎማሲያዊ ድርድር እና ጥረት ማድረግ ድረስ ለዓድዋ ድል አስተዋጽኦ ነበረው፡፡ የውጫሌ አደናጋሪ ውልን ለንጉሡ ያጋለጠው አልፈርድ ኢልግ መሆኑም በታሪክ ተቀምጧል፡፡ ከድሉ በኋላ የኢትዮጵያን የውጭ ግንኙነት በበላይነት ሲያስፈጽም ቆይቷል፡፡ አልፈርድ ኢልግ ከዓድዋ ድል በኋላ ወደ ሀገሩ ስዊዘርላንድ ተመልሶ ላንድ ጋዜጣ በሰጠው ቃለምልልስ ‹‹እኛ ኢትዮጵያውያን ወራሪ ጣልያንን ድል አድርገናል›› ሲል በኩራት ተናግሯል፡፡
ስለ ዳግማዊ ምኒሊክ ደግሞ ሲናገር ‹‹ልክ እንደ አባቴ ነው የምወዳቸው›› ብሏል፡፡ ለምኒሊክም ኢትዮጵያ ውስጥ በኖረባቸው 28 ዓመታት እጅግ የሚያምኑት እና የሚወዱት ጓደኛቸው እና ባለሟላቸው ነበር፡፡ በዚህም ቢትወድድ የሚል ማዕረግ ሰጥተውታል፡፡ ይህን ማዕረግ ያገኘ ብቸኛው የውጭ ሀገር ዜጋም መሆኑ ይነገራል፡፡ ኢልግ ወደ መጨረሻ ንጉሡ ጤናቸው እየታወከ መምጣቱን ተከትሎ የነበረው ተሰሚነት ስለቀነሰ ወደ ሀገሩ ስዊዘርላንድ ተመልሷል፡፡ በኋላም በ1908 ዓም በልብ ሕመም በ62 ዓመቱ ከዚህ ዓለም በሞት ተለይቷል፡፡ 
አንድ ሰው ነገር ግን የባለብዙ ሥራ እና ችሎታ ባለቤት፤ ሥራዎቹ ዘመናትን ተሻጋሪ፤ የኢትዮጵያ ያልተዘመረለት ባለውለታ፤ ቢትወደድ አልፈርድ ኢልግ፡፡ ጥንቅሩ ከሰላምታ፣ ልሳን እና ሌሎች የመረጃ ምንጮች የተዋቀረ ነው፡፡
  </TEXT>
</DOC>
<DOC>
 <DOCNO>89</DOCNO>
   <TEXT>
﻿የአጤ ምኒልክን ስም እንዳትጠራ! ይቅርብህ!
~አጤ ምኒልክ ከ100 አመት በፊት ስለ ልዩ ሀገር የሰራ
ታላቅ ሰው ነው፣ ዛሬ ከመቶ አመት በኋላ የአህጉር ከተማ
ላይ አንተ ስለ ግልህ ልዩ ጥቅም ትሰራለህ!
~አጤ ምኒልክ ተቀናቃኝ ንጉሶችን በጦርነት አሸንፎ ወዳጆቹ
የሚያደርግ የድሮ ዘመን እጅግ ዘመናዊ ሰው ነው። አጤ
ምኒልክ ሊገድሉት ፈልገው ቆስለው የተያዙ ተቀናቃኞቹን
እንደ ልጆቹ ቁስላቸውን አጥቦ ያዳነ ሩህሩህ ሰው ነው፣
ዘመናዊ ሰው ነው።
~በአንተ ዘመን በቀደም ከተደረገው ጋር አታወዳድረውም።
ሰሞኑን ጠቅላይ ሚኒስትር ዐቢይ የመሰከሩትን ልንገርህ!
ምዕራብ ወለጋን ለማረጋጋት ከሄዱት ፖሊሶች መካከል
አንዱ ነው። ቆስሎ ሀኪም ቤት እንዳይሄድ ተከለከለ። ከመቶ
አመት በፊት አጤ ምኒልክ ተራ ተዋጊን ብቻ ሳይሆን
የስልጣን ተቀናቃኛቸውን ህክምና አልከለከሉም። ራሳቸው
አክመውታል።
~ የዘመንህን ጭካኔ ልንገርህ። ፖሊሶ ወደ አዲስ አበባ
መጥቶ እንዲታከም ሄሊኮፍተር ተላከለት። ታዲያ ሰዎችህ
ሄሊኮፍተር እንዳያርፍ መሬቱ ላይ ተኝተው እንዳያርፍ
አደረጉ። የቆሰለው ሰው ህክምና አጥቶ ህይወቱ አለፈ።
ከመቶ አመት በፊት ቢሆን ራሳቸው ምኒልክ ያክሙት ነበር።
ታዲያ አንተ እንዴት የምኒልክን ስም ታነሳለህ? ለራስህ ስል
እነግርሃለሁ! የምኒልክን ስም እንዳታነሳ! ያቃዥሃል፣
እንዳትሞክረው!
~ሰይጣን የቅዱሳንን ስም በመልካም እንደማያነሳ ሁሉ
ሀገር ገንጣይ ስለ ሀገር ገንቢ መልካም መልካሙን ሊያነሳ
አይቻለውም! እንዴት ብሎ? ያቃዠዋልኮ! እንቅልፍ
ይነሳዋልኮ!
~በዓለም ከተማ ለራስህ ልዩ ጥቅም እየሰራህ ለልዩ ሀገር
የሰራውን ታላቅ ሰው ስም እንዴት ታነሳለህ? እንዳታነሳ!
ያቃዥሃል! እንቅልፍ ይነሳሃል! ለአንተ ስል ልንገርህ የታላቁን
ምኒልክን ስም እንዳታነሳ! ይቅርብህ!
~አጤ ምኒልክ የትኛውንም ብቃት ያለው ሰው የስልጣን
ማማ ላይ ያወጣ ሰው ነው። የትኛውንም ጀግና መሪ ያደረገ
የድሮ ዘመን ዲሞክራት ነው። ከመቶ አመት በኋላ የጅማ
ሰው ስልጣን ስለያዘ የምዕራብ ወለጋ ሰው ሸፍቶልሃል።
የጅማው ሰው "ምዕራብ ወለጋ ብሄድ ይገድሉኛል"
ብሎልሃል። የምዕራብ ወለጋው ሰው የጅማው ሰው ስልጣን
ላይ ወጣ ብሎ በዚህ ዘመን ሲያምፅ ከመቶ አመት በፊት
አጤ ምኒልክ ብቁ ነው ያሉትን የጅማውን ንጉስ ከእነ ባህሉ
አንግሰውት ዛሬ የሀገር ቅርስ ሆኗል። የሸዋውን ወገንህን
ቦረና ላይ ያደረግኸውን ታስታውሳለህ!
~ አጤ ምኒልክ ከመቶ አመት በፊት በእመ ብርሃን እየመለ
ከሙስሊሙ ንጉስ ጋር በፍቅር ኖሯል። አንተ በዚህ ዘመን
ለክርስትያኑ ወገንህ አንገት የምትመኘው ሜንጫን ነው!
ለሙስሊሙ ወገንህ የምትመኘው ጥፋትን ነው። የእኔ ነው፣
ለልዩ ጥቅም እሰራለታለሁ የምትለውን እንኳ በእምነትና
በአውራጃ ከፍለኸዋል። ወለጋ በጅማ ላይ አላመፀም ወይ?
አምፆአል! አደራህን ለራስህ ስትል የምኒልክን ስም
እንዳታነሳ! እሱ ለአንተ የሰማይ ያህል ሩቅ ነው! ለአንተ
ለጠጠሩ ምኒልክ የዓለም ግዙፍ ተራራን ያህል ትልቅ ነው!
ስሙን እንዳታነሳ! ይቅርብህ!
~ታዲያ አንተ እንዴት ብለህ የታላቁን ሰው ስም ታነሳለህ?
አይቻልህም። ያቃዥሃል! እንቅልፍ ይነሳሃል! የምኒልክን ስም
ለማንሳት ስለ ሀገር ጥቅም እንጅ ስለ ልዩ ጥቅም
እያወራህ አትችልም። ተለያይታችኋል። ከመቶ አመት በፊት
በጨለማው አህጉር ስለ ልዩ ሀገር ሰርቶ፣ አህጉሩን
ያበራው አጤ ምኒልክ ነው። አንተ ደግሞ ቦግ ባለው ዘመን
ምኒልክ ብርሃን የሆነለትን አህጉር ዋና ከተማ የግልህ
ልታደርጋት እየሰራህ ነው። ተለያይታችኋል። የሰይጣንና
የመላዕክ ያህል! ስለሆነም ሰይጣን የመላዕክን በጎ ስም
ቢያነሳ እንደሚያቃዠው ሁሉ አንተም የምኒልክን ስራ
መናገር፣ ማስታወስ ያቃዥሃል!
ምክሬን ስማኝ! የምኒልክን ስም አታንሳ! አታስታውስ! እሱ
እጅጉን ግዙፍ ነው! የእሱን ስራ ባሰብክ ቁጥር ይበልጥ
ትኮሰምናለህ! ስሙን መጥራት ይቅርብህ!
  </TEXT>
</DOC>
<DOC>
 <DOCNO>90</DOCNO>
   <TEXT>
﻿የንጉሱ ህልፈት
በኩር
እኒያ የጥቁር እንቁ፣ የጀግንነት መስፈሪያ፣ የስልጣኔ በር ከፋች… እምዬ ምኒልክ ያረፉት በወርሀ ታህሳስ 03/1906 ዓ.ም ነው:: የንጉሱ አሟሟት ዛሬም ድረስ አወዛጋቢነት ያልተለየው ሆኖ ቀጥሏል:: ደራሲና ጋዜጠኛ ጳውሎስ ኞኞ ስለ አፄ ምኒልክ አሟሟት ሲጽፉ፣ “ንጉሱ የሞቱት መድኃኒት ተደርጐባቸው ነው” የሚል ወሬ እንደነበር አስፍረዋል:: ይህ ወሬም በወቅቱ ከፍተኛ ውይይቶች ክርክር አስነስቶ እንደነበር ጽፈዋል::
ከዚህ ሀሣብ በተለዬ ደግሞ ንጉሱን የደም ብዛት ለከፋ ችግር እንደዳረጋቸው የሚገልፁ አካላትም ነበሩ:: በ1900 ዓ.ም ግንቦት 10 ቀን ከጣልያኖች ጋር የወሰን ስምምነት ለማድረግ ብዙ ክርክር አድርገዋል:: ክርክሩ የጣልያን ሱማሌ /ሞቃዲሾ/ ይባል የነበረውንና የኢትዮጵያን ወሰን በተመለከተ ነበር:: ይህ ክርክር ንጉሱን ለደም ብዛት እንዳጋለጣቸውና ደም ብዛቱም ፓራላይዝድ እንዲሆኑ እንዳደረጋቸው ተጽፏል::
የልብ ህመም እንደነበረባቸውና ለመታመማቸውና ለመድከማቸው ዋናው ምክንያት እሱ መሆኑንም ቪታሊን የተባለው ሐኪም በ1900 ባደረገው ምርመራ አረጋግጦ እንደነበርም ተፅፏል::
በ1900 ዓ.ም ግንባታ ላይ ለከፋ ችግር የዳረጋቸው ህመም ሰኔ ወር ላይ የመሻል ነገር ታይቶባቸው የነበረ ቢሆንም እንደወትሮው ለመናገር ይቸግራቸው ነበር:: ሆኖም ግን ከዘራ እየተደገፉና ህመማቸውን ዋጥ እያደረጉ ሥራቸውን ይሰሩ ነበር:: በህመም ውስጥ ሆነው ሥራ ስለመስራታቸው አንዱ ማሳያ ሐምሌ ስድስት ቀን ችሎት ተቀምጠው ፍርድ ማስተላለፋቸው ነው:: በዚሁ ዓመት ነሐሴ ሁለት ደግሞ የፖሊስ ሀይል በኢትዮጵያ እንዲቋቋም ከፈረንሳይ እንደራሴ (ኢምባሲ) ጽ/ቤት ሰዎች ጋር ይነጋገሩ ነበር::
ነሐሴ 12 ቀን ደግሞ የልደት በዓላቸው የሚከበርበት ዕለት በመሆኑ ንጉሱ ፍፁም ጤነኛ መስለው መዋላቸውን ታሪክ መዝግቧል:: ህመማቸውን እየታገሉ የህዝብ አገልግሎት ይሰጡ የነበሩት ታላቁ ንጉስ ነሐሴ 21 ቀን ግን ህመሙ ይበልጥ ተወሳሰበባቸው:: በዚህ ዕለት ወገባቸው ሙሉ በሙሉ መንቀሳቀስ አልችል አለ::
የንጉሱ ህመም እየጠና ሲመጣ በርካታ ሐኪሞች ከተለያዩ ሀገራት ወደ ኢትዮጵያ መጡ:: ከሶሪያ ሙሳ አሊ ቤይ፣ ከቱርክ ፓውል መረብ፣ ከፈረንሳይ ኸርማይነርና ዶክተር ዌክማን ከጀርመን እስቴን ኬትለር፣ ከግል ሐኪማቸው ቪታሊን ጋር በመሆን ንጉሱን ለማዳን ተሯሯጡ::
ዓፄ ሚኒልክ በአስቸጋሪ የጤና ሁኔታ ውስጥ ሆነው እንኳን ሥራ የመስራት ፍላጐት ነበራቸው:: ሐኪሞቻቸው ደግሞ ከበድ ያለ ሥራ እንዳይሰሩ ከልክለዋቸዋል:: ሆኖም ግን ትንሽ ሻል ሲላቸው ወደ ሥራ ለመግባት እንደሚሞክሩና ባስ ሲልባቸው ደግሞ የሐኪሞቻቸውን ምክር እንደሚሰሙ የግል ሐኪማቸው ቪታሊን እንደፃፉ የጳውሎስ ኞኞ መጽሐፍ ጠቅሷል::
በደም ብዛቱ ምክንያት ንጉሱ ራሳቸውን ስተው በመውደቃቸው ቤተ መንግስት ውስጥ ንጉሱን ሰይጣን እንዳጠቃቸው መወራት ጀመረ:: ስለዚህም ንጉሱ የሚድኑት በፀበል መሆኑ ታምኖ ፀበል እንዲጠመቁ ተወሰነ:: በ1901 ዓ.ም ህዳር ወር ወደ ደብረሊባኖስ ሂደው መጠመቅ ጀመሩ:: ህመሙ የመጣውም ለመጀመሪያ ጊዜ በመኪና ላይ ሲሳፈሩ ሰይጣኑ እንዳጠቃቸው የሚናገሩ የሐይማኖት አባቶች አንደነበሩም የጳውሎስ ኞኞ የታሪክ ድርሳን ይገልፃል::
የሮይተርስ ጋዜጠኛም ንጉሱን ተከትሎ ወደ ደብረሊባኖስ አቅንቶ ነበር:: ንጉሱን ወደ ስምንት ሺህ ሰው አጅቧቸው መሄዱን በወቅቱ ለፈረንሣይ የውጭ ጉዳይ ሚኒስትር የተፃፈ ደብዳቤ ይገልፃል:: ከአዲስ አበባ ተነስተው ደብረሊባኖስ ለመድረስ አስር ቀን ፈጀባቸው:: ሆኖም ግን በሽታቸው እየፀናባቸው ሄደ:: በደብረ ሊባኖስ ጥር ወርን ካገባደዱ በኋላ ወደ አዲስ አበባ መመለስ ጀመሩ:: የካቲት አምስት ቀን አዲስ አበባ ገቡ:: ከደብረሊባኖስ ሲመለሱ እንጦጦ ድረስ በመኪና ከተጓዙ በኋላ ከእንጦጦ አዲስ አበባ ደግሞ ለህዝቡ ለመታየት በበቅሎ ሆነው ገቡ:: በወቅቱ የከተማዋ ነዋሪ በእልልታና በደስታ እያነባ ነበር የተቀበላቸው:: አዲስ አበባ ሲገቡ 19 ጊዜ መድፍ ተተኩሷል:: ሆኖም ግን የንጉሱ የቀኝ ጐን ከወገባቸው በታች መንቀሳቀስ ተስኖት ነበር:: ወደአዲስ አበባ ከተመለሱ በኋላ ህዝባዊ በዓላት ሲኖሩ ይገኙ ነበር:: የካቲት 20 ቀን የጀርመኑ ሚኒስትር ሽለር እስቴይን ዋርትሰንን ተቀብለው አነጋግረዋል:: የሚኒልክን ህመም ለማዳን ከጀርመን መንግስት የተጠየቁት አማካሪ ዚትግራፍና ሐኪም ማክስ ስቴንኬለር በ1901 ዓ.ም መጋቢት 30 አዲስ አበባ ሲገቡ በቤተመንግስት ደማቅ አቀባበል ተደርጐላቸው ነበር::
የጀርመኖቹ የምኒልክ ሐኪም መሆን የጣልያንን፣ የፈረንሳይንና የእንግሊዝን መንግስታት አስከፍቶ ነበር:: የእነዚህ ሀገራት ዲፕሎማቶች በግልጽ አዲስ አበባ ለሚገኘው የጀርመን እንደራሴ ጽ/ቤት ተቃውሟቸውን አስታወቁ:: የጣልያን ጋዜጦችም በዚህ ጉዳይ ጀርመንን ያብጠለጥሉ ነበር::
ስቴንኬለርና ዚንትግራፍ ንጉሱን እያከሙ ቢቆዩም ግንቦት ሦስት ቀን እንደገና ህመማቸው አገርሽቶባቸው ራሳቸውን ስተው ወደቁ:: የሐኪሞቹ የመመርመሪያ መሣሪያም ተበላሽቶ አዳስ አበባ ውስጥ ሊጠገን አልቻለም:: ይህም ትልቅ መደናገጥን ፈጠረ::
ግንቦት ሰባት ቀን 1901 ዓ.ም ዚንትግራፍ የተባለው ሐኪም ንጉሱ የታመሙት መርዝ በልተው መሆኑን ተናገረ:: መርዝ ያበሏቸውም በጀሮንድ ሙሉጌታና አዛዥ መታፈሪያ እንደሆኑ ገለፀ:: በዚህ መረጃ መኳንንቱ ተደናገጡ፣ ሠራዊቱም እርምጃ ለመውሰድ ተነሳ:: ሁለቱ ንጉሱን በመመረዝ የታሙት ግለሰቦች ግን ከምኒልክ መኝታ ቤት ከንጉሱ ጐን ተቀምጠው አልወጣም አሉ:: ሦስት ቀን ጠብቆ የሰዎቹን አለመታሰርና አለመገደል ያየው ዚንግራፍ ወደ እቴጌ ጣይቱ ገብቶ ንጉሱን መርዝ ያበሏቸው ሰዎች ከሹመታቸው ተሽረው ካልታሰሩ ንጉሱ እንደማይድኑ ተናገሩ:: ጣይቱም ጉዳዩ የማይታመን መሆኑና ሰዎቹ ንጉሳቸውን ፈጽሞ ለመመረዝ እንደማይሞክሩ ተናገሩ::
በመሀሉ ዓፄ ምኒልክ ለህዝቡ አዋጅ ነገሩ:: በአዋጃቸውም የታሙትን ሰዎች ማንም እንዳይነካቸውና እንደተባለው መርዝ አብልተዋቸው ከሆነም ከተጣራ በኋላ ራሳቸው እንደሚቀጧቸው ገለፁ:: ከአዋጁ በኋላም ሰዎቹ ከተደበቁበት ወጡ::
ከተጠርጣሪዎች አንዱ በጆሮንድ ሙሉጌታ ይገዙ የገንዘብ ሚኒስትር የነበሩና ከንጉሱ ጋር ዝምድና የነበራቸው ናቸው:: ከዚንትግራፍ ጋር በገንዘብ ብድር ምክንያት መቀያየማቸው ተገልጿል:: በጅሮንድ ሙሉጌታ በ1928 ዓ.ም ጣልያን በወረረችን ወቅት የጦር ሚኒስትርም ነበሩ:: አዛዥ መታፈሪያ መልከፃዲቅ ደግሞ በወቅቱ የገቢ ሚኒስትር ነበሩ:: አዛዡ ከንጉሱ ጋር ምንም ዓይነት የስጋ ዝምድና አልነበራቸውም::
በመሀል ደግሞ ንጉሱን መርዘው የአልጋ ቁራኛ እንዲሆኑ ያደረጉት እቴጌ ጣይቱ ናቸው የሚል ወሬ ተስፋፋ:: ንጉሱን በሽተኛ አድርገው ራሳቸው ስልጣን ለመያዝ ያሴሩት ሴራ መሆኑ ተነዛ:: መኳንንቱም በወሬው ለሁለት ተከፈሉ:: በየአውራጃው የነበሩ መኳንንት ሠራዊታቸውን እየያዙ አዲስ አበባ መግባትና ንጉሱ አንድ ነገር ከሆኑ እርምጃ እንደሚወስዱ መዛት ጀመሩ:: እቴጌ ጣይቱም ወንድማቸውን ራስ ወሌን ከጐንደር አስጠሩ::
በወቅቱ ተሰሚነት የነበራቸው የጦር ሚኒስትሩ ፊት አውራሪ ኃብተጊዮርጊስ ሁኔታውን አይተው መኳንንቱ ወደየመጡበት እንዲመለሱ ትዕዛዝ አስተላለፉ:: ተሰሚነታቸው ጥሩ ስለነበረም መኳንንቱ ወደየመጡበት ተመለሱ:: አዲስ አበባም ተንፈስ አለች:: ሆኖም ግን የሚወራው ወሬና ሽኩቻው ውስጥ በውስጥ ይብላላ ነበር::
ፊታውራሪ ኃብተጊዮርጊስ ሚኒስትሮችን፣ የጀርመኑን ቆንስልና ዚንትግራፍን ሰብስበው አወያዩአቸው:: ጀርመኖቹ ንጉሱን በጀሮንድ ሙሉጌታና አዛዥ መታፈሪያ መርዝ እንዳበሏቸው በሚገልጽ አቋማቸው ፀኑ:: ምክንያታቸውን ሲያስረዱም፣ እቴጌ ጣይቱ ንጉሱን ሽባ አድርገው ስልጣን ለመያዝ አስበው እንደሆነ ገለፁ:: ለሀሣባቸው ስኬታማነትም ከእንግሊዝ መንግስት ጋር መደራደራቸውን ቀጠሉ:: በውይይቱም ንጉሱ አልጋ ወራሻቸውን እንዲያሳውቁ ተወሰነ:: ውሳኔው ለዓፄ ምኒልክ ቁርቦ ኑዛዜያቸውን ጽፈው ሰጡ:: ህዝቡና መኳንንቱ በተገኙበት ጃን ሜዳ ላይ ግንቦት 10 ቀን 1901 ኑዛዜው ተነበበ::
ንጉሱ በኑዛዜያቸው ላይ የአልጋ ወራሻቸውን ስም ሳይገልጡ፣ “ከልጄ ጋር” በሚል አልፈውት ስለነበር ጉዳዩ አወዛገበ:: እንደገና እንዳይናዘዙም ክረምት ላይ አንደበታቸው ተያዘ:: በ1902 ዓ.ም ጥቅምት ወር ሻል ሲላቸው አልጋ ወራሻቸው ልጅ እያሱ መሆናቸውን ገለፁ::
ታላቁ ንጉስ ከዚህ ሁሉ ህመምና ውጣውረድ በኋላ ታህሳስ ሦስት ቀን 1906 ዓ.ም ከዚህ ዓለም በሞት ተለዩ:: በወቅቱ የነበረውን ሁኔታ የተመለከቱት በርትሊ እንዳሰፈሩት በመጨረሻው ሰዓት ንጉሱ በጠና ታመው ሐኪማቸው ህክምና ሲጀምሩ ባጠገባቸው የነበሩ ታላላቅ ሰዎችና የሐይማኖት አባቶች በመከልከላቸው አረፉ::
የንጉሱን መሞት የሰሙት የግቢው የሥራ ቤቶች የለቅሶ ድምፅ ቢያሰሙም የልጅ እያሱ ባለሟሎች አገር እንዳይሸበር በመስጋት ዝም አሰኝተዋቸዋል:: አቤቶ እያሱ በዕለቱ ያደሩት ፍልውሀ በሚባለው የመታጠቢያ ቤታቸው እንደነበረም ተገልጿል:: ማለዳ የንጉሱን ሞት ሲሰሙ ግን መደናገጣቸውንና ቤታቸው ትንሽ ከተቀመጡ በኋላ አገር እንዳይሸበር በማለት ሐዘናቸውን በይፋ አለማሳየታቸውን ታሪክ መዝግቧል:: እንዲያውም በማግስቱ ቅዳሜ ወደ ጃንሜዳ በመውጣት ከአሽከሮቻቸው ጋር ፈረስ ጉግስ ሲጫወቱ ዋሉ::
የንጉሱ አስክሬን አምሮ በተሰራ ብረት ሳጥን ተደርጐ በቤተመንግስቱ ውስጥ ባሉት የስዕል ቤት ኪዳነ ምህረት ቤተክርስቲያን በክብር ተቀመጠ:: ከዚህ በኋላ ዓፄ ምኒልክ በህይወት እንዳሉ እየተነገረ እስከ ሰገሌ ዘመቻ ድረስ ለሁለት ዓመት ከአስር ወር ተደብቆ ቆየ::
(ፀጋየ የሺዋስ) በኩር ታህሳስ 8 ቀን 2011 ዓ.ም ዕትም
በአማራ ብዙኃን መገናኛ ድርጅት ዘወትር ሰኞ የምትታተመውን የበኩር ጋዜጣን ሙሉ ፒዲኤፍ 
  </TEXT>
</DOC>
<DOC>
 <DOCNO>91</DOCNO>
   <TEXT>
﻿እምየ ሚኒልክ ደጉ ንጉስ
የኢትዮጵያ የብርሀን ንጉስ እምየ ሚኒልክ የአደዋን ጦርነት በድል ከደመደሙ በኃላ የተናገሩት ፦
"በጥጋባቸው አድዋ ላይ ተዋግተው ድል ሆኑ እኔ ግን ከድንቁርናቸው ብዛት የእነዚያን ሁሉ ክርስትያን ደም በከንቱ 
መፍሰሱን እያየሁ ድል አደረኳቸው ብየ ደስ አይለኝም" ብለው ነበር ።
እምዬ ምንሊክ እንኳን የወገናቸው ጡት ሊቆርጡ ቀርቶ 
ጣልያንን እንኳን ማርከው ሳይገርፏቸው እንደ እናት አብልተው አጠጥተው እንዳይለምዳችሁ ይቅር ብለው የፈቱ የእናት ልብ ያላቸው ጀግና ሩሩህ ይቅር ባይ እና ደግ መሪ ናቸው።
  </TEXT>
</DOC>
<DOC>
 <DOCNO>92</DOCNO>
   <TEXT>
﻿~ እምዬ ምኒልክን ለመሳደብ
መሟላት የሚገባቸው መስፈርቶች።
*★★★*
• ደግሞ #SHARE አድርጉትና አሰድቡኝ አሏችሁ።
#ETHIOPIA | ~ የወዳጅ ምክር ነው። ጫ ብለህ ስማኝ። ምክሬንም ተጠቀምበት።
•••
አንዳንድ ሰሞንቴ የሆኑ የአክራሪው የወሐቢያ ርዝራዦችና ፀረ ምኒሊክ ኃይሎች ምንም ይባል ምንም ዘለው ምኒልክን ለመርገም መንጠራራታቸውን ባየሁ ጊዜ ምኒልክን ለመስደብ ሟሟላት ያለባቸውን ነገር ልነግራቸው በመውደዴ ይህችን ቀበርቾ የመሰለች ጦማር ጣፍኩላቸው። ተጠቀሙበት በሉልኝ።
•••
ወዳጄ ምኒልክን ለመርገም፣ ለፍርድም ይቅረብልን ብሎ መፈክር ለማሰማትም ከፈለክ መጀመርታ ነገር የሆነች ቁርስ ቢጤ መቅመስ አለብህ። በባዶ ሆድህ ምኒልክን ለመስደብ ብትሞክር በቶሎ ትወድቃለህ። ፍንግል ነው የምትለው። ትጎዳለህ። ምኒልክን እኮ አሳማም፣ በርገርም በልተው ሊጮሁበት የመጡ ጣልያኖችም አልቻሉትም። ምኒልክን በባዶ ሆድ፣ በባዶ ኪስና በባዶ ጭንቅላት መቃወም በጣም ይከብዳል። ያውም መደብ ላይ እየተኛህ፣ አያትህ በተወለደበት ቤት ፍራሹን እንኳ ሳትቀይር፣ ቱኋን እየሳመህ፣ ቅማል ማሳጅ እያደረገህ፣ ቁንጫ ማርዬቻቻ እየዘለለብህ፣ የቤትህን ጣራ በዩኒሴፍ ላስቲክ እየጠገንክ፣ በርህን በብረድስትና በትሪ፣ በሳፋ በጭልፋ ቀርቅረህ እየተኛህ፣ ፎከታም ቅጫም ቆረቆርህን የወፍጮ ቤት ሠራተኛ ይመስል እያቦነንክ፣ እየፎከትክ ምኒልክን ለመቃወም መሞከር በእውነት መሳቂያ መሳለቂያ ያደርግሃልና ተጠንቀቅ። ደግሞም በጣም ይከብድሃል።
•••
ምኒልክን ለመቃወም መጀመሪያ ይሄን ትኩስ ካካ የገመጠ የሚመስለውን ጥርስህን በደንብ አጽዳ፣ ቦርሸው። አፍን ደጋግመህ በጨው፣ በጦስኝ፣ በበርበሬና በቁንዶ በርበሬም ቢሆን ተጉመጥምጠህ ደጋግመህ ታጠበው። ቡሃቃና አቦሬ ሰታቴም የመሰለ አፍህንም በወይራ እጠነው። አፍህ እየሸተተና እየከረፋ፣ ትንፋሽህማ “አበስኩ ገበርኩ” እያስባለ ምኒልክን ለመቃወም አደባባይ ለመዋል መሞከር በራሱ ያስገምትሃል። ደግሞ እንዳትረሳው የእጅህንም፣ የእግርህንም ጥፍር ተቆረጥ፣ ሰውነትህንም ውኃ አስነካው። በበረኪና ተዘፍዝፈህም ቢሆን በቅድሚያ ሰውነትህን ታጠብ።
•••
እስቲ የሸሚዝህን ኮሌታ እየው፣ የኑግዘይት ፋብሪካ ጨማቂ ወዝአደር ቱታ የመሰለውን ልብስህንና በቅድሚያ ይሄን ጭቅቅትህን አራግፈው። የፈነዳ ሽንት ቤት ታናሽ ወንድም የሆነውን ጫማህን በቅድሚያ መላ ፈልግለት። የእግር ጣቶችህ ሞተው ተልተው የበሉትንና ይሄ ጉደኛ የፈነዳ ሽንትቤት የመሰለ ጫማህ የሸፈነውን የተገመጠ፣ የተገማመጠ ካልሲህን መጀመሪያ ቀይር። ከምሬ ነው ከዚያ ምኒሊክን ተቃወመው። እየራበህ፣ ቆሻሻም የቆሻሻም መጣያ ቁርጥ ቆሼ ሰፈር መስለህና ሆነህ ግን ምኒሊክን ለመቃወም እንዲች ብለህ አትውጣ። ከምር ምች ይመታሃል።
•••
ምኒሊክን ለመቃወም ስትነሳ የባህርዛፍ ዱላ በእጅህ አትያዝ። መሳቂያ መሳለቂያ ነው የምትሆነው። አዲስ አበባም ሆነህ አትቃወም ትንሽ ራቅ ብትል ጥሩ ነው። ሮማ ቢሆን ይመረጣል። ጣልያን ላይ ምኒልክን ብትቃወም ትንሽ ይሻላል እንጂ እዚህ እንኳ ብዙ አያዋጣህም። እዚያም ቢሆን ረጋሚ አታጣም። ወዳጄ ምኒልክ ስንትና ስንት የማረካቸውን የጣልያን ወታደሮችን እኮ ነው በሰላም ወደ ሀገራቸው የሸኘው። እናም የምርኮኞቹ የልጅ ልጆች ካላኮረፉህ በቀር በጣልያንም ቢሆን ምኒልክን ለመቃወም ይከብድህ ይመስለኛል። ብቻ ለጊዜው OMN እና OBN ላይም ቢሆን አየር ሰዓት በነፃ ወስደህ ምኒሊክን ተቃወመው። ኦሮሚያና ትግራይም ለጊዜው ምኒልክን ለመቃወም የአየር ሰዓት በነፃ ይሰጣሉ መሰለኝ። እዚያ ላይ ሞክር።
•••
ወዳጄ ጃዋር ምኒልክን ቢሳደብ ያምርበታል። በጎፈንድሚ በዘረፈው ብር ዘጭ ብሎ ነው የሚኖረው። አንተን አማርኛ እንዳታወራ ቀፍድዶህ እሶ ቅኔ እየተቀኘ ያላግጥብሃል። ጃዌ ቢቃወም ያምርበታል። በመንግሥት ወጪ እየተጠበቀ፣ በምስኪን የኦሮሞ እስላም ገንዘብ ተንቀባሮ እየኖረ ያለ የአሩሲ አራዳ ነው። እናም እሱ ቢሳደብም ያምርበታል። አንተ ግን መጀመሪያ ችጋርህን አራግፍ።
•••
ህወሓትም ምኒልክን ብትሳደብ እንዲሁ ያምርባታል። ምኒልክ የሠራትን ሀገር ሰርቃ ነው። ኦነግም ቢሳደብ ያምርበታል ምኒልክን መሳደብ እንጀራው ነው። ምኒልክን ካልተሳደበ የጦስ ዶሮ አያገኝም። ፀጋዬ አራርሳ፣ ሕዝቅኤል ገቢሳም ቢሳደቡ ያምርባቸዋል። ከሀገር ርቀው በፈረንጅ ድጎማ ስፖንሰር ተደርገው ነው። ሽመልስ አብዲሳና አዲሱ ቂጤሳ ከለማ መገርሳ ጋር ሆነው ቢሳደቡም ያምርባቸዋል ምክንያቱም በምስኪን ኦሮሞ ላይ ራሳቸውን አንድም ሁለትም ሆነው አስማት እየሠሩበት እየኖሩ ስለሆነ ይችላሉ። አንደ ገዢ 27 ዓመት ቀጥቅጠው ያኮላሹትን ህዝብ አሁን ደግሞ ኮታቸውን ቀይረው ነፃ አውጪው ሆነው ተከስተዋልና እነሱ ቢሳደቡ ያምርባቸዋል። በኦሮሞ ፖለቲካ ውስጥ በጣም የሚወደደውና ብዙ ደጋፊ የሚያገኘው ምኒልክን በደንብ አድርጎ ደጋግሞ የተሳደበ ነው። እናም እነሱ አናትህ ላይ ተቀምጠው ተቃዋሚም መስለው ዘርፈውህ የደለቡና ጥሪት የቋጠሩ ናቸውና ቢሳደቡ ያምርባቸዋል። አንተ ግን በባዶ ሆድህ ባህርዛፍ ቆርጠህ እየሸጥክ ምኒሊክን ብትሳደብ ባህርዛፉ ራሱ ይስቅብሃል። እናም መጀመሪያ የቡና ቁርስም ቢሆን አፍህ ላይ ጣል አድርግ። እያፋሸክ አስሬ እያዛጋህ፣ እያላቀቅክም ምኒልክን መቃወም ያሳፍራል። ጠኔ እንዳይደፋህ። ለአንተው ብዬ ነው።
•••
አንተ ግን እንደነገርኩህ መጀመሪያ እህል አፍህ ላይ ጣል አድርግ። ያለፈውን ወር የቤት ኪራይህን ክፈል። የሸምሱ ሱቅ ብድርህንም ቅድሚያ ክፈል። በባዶ ሆድህ ምኒሊክን ስትሳደብ እውላለሁ ብለህ ጧ ብለህ እንዳትፈነዳ። ወዳጄ ፌንት ነው የምትነቅለው። ሚኒልክን አፍህን ሳትታጠብ ለመስደብ መመኮር ትርፉ ውርደት ነው። ታጠብ። ምኒልክ ይከብድሃል። ከምር እውነቴ ነው።
•••
ማስታወሻ | ~ እዚህ ፖስት ላይ መሳደብ ይቻላል። በቅድሚያ ግን ጥርሳችሁን እያሳያችሁ፣ አፋችሁን ሃ ብላችሁ ከፍታችሁ፣ ጫማችሁን አሳይታችሁ፣ ካልሲያችሁን አሳይታችሁ ነው መሳደብ የምትችሉት። የብዕር ስም ይዞ አፉን እከፍታለሁ የሚል ጃንሜዳ አፍ ግን #BlOCK በተባለችው ሰይፍ ይቀሳፋል። ወገብ ዛላውን ነው የምጎምደው። አከተመ።
••• ምክሬን ግን ተጠቀሙበት።
  </TEXT>
</DOC>
<DOC>
 <DOCNO>93</DOCNO>
   <TEXT>
﻿ዳግማዊ ምኒልክ
Jump to navigationJump to search
ዳግማዊ ዓፄ ምኒልክ
Menelik II - 4.jpg
ንጉሠ ነገሥት ዘኢትዮጵያ
ግዛት	ከጥቅምት ፳፭ ቀን ፲፰፻፹፪ ዓ/ም እስከ ታኅሣሥ ፫ ቀን ፲፱፻፮ ዓ/ም
በዓለ ንግሥ	ጥቅምት ፳፭ ቀን ፲፰፻፹፪ ዓ.ም.
ቀዳሚ	ዓፄ ዮሐንስ ፬ኛ
ተከታይ	ልጅ ኢያሱ
ንጉሠ ሸዋ
ግዛት	ከነሐሴ ፳፬ ቀን ፲፰፻፶፯ ዓ/ም እስከ ፲፰፻፹፪ ዓ/ም
ቀዳሚ	ንጉሥ ኃይለ መለኮት ሣህለ ሥላሴ
ተከታይ	የለም
ባለቤት	አልጣሽ ቴዎድሮስ 
ባፈና ጋትቸው 
እቴጌ ጣይቱ
ልጆች	ሸዋረጋ ምኒልክ 
ልዑል አስፋ ወሰን ምኒልክ [መረጃ ያስፈልገዋል]
ንግሥተ ነገሥታት ዘውዲቱ
ሙሉ ስም	አባ ዳኘው
ሥርወ-መንግሥት	ሰሎሞን
አባት	ንጉሥ ኃይለ መለኮት ሣህለ ሥላሴ
እናት	ወይዘሮ እጅጋየሁ ለማ አድያም
የተወለዱት	ነሐሴ ፲፪ ቀን ፲፰፻፴፮ ዓ.ም.
የሞቱት	ታኅሣሥ ፫ ቀን ፲፱፻፮ ዓ.ም.
የተቀበሩት	ታዕካ ነገሥት በዓታ ቤተ ክርስቲያን
ሀይማኖት	የኢትዮጵያ ኦርቶዶክስ ክርስትና
ዳግማዊ ዓፄ ምኒልክ (ነሐሴ ፲፪ ቀን ፲፰፻፴፮ እስከ ታኅሣሥ ፫ ቀን ፲፱፻፮ ዓ.ም.) ከ፲፰፻፶፯ እስከ ፲፰፻፹፪ ዓ/ም የሸዋ ንጉሥ ከዚያም ከ፲፰፻፹፪ እስከ ፲፱፻፮ ዓ/ም የኢትዮጵያ ንጉሠ ነገሥት ነበሩ።
ምኒልክ
ምኒልክ
ማውጫ
1	ጥቅስ
2	ትውልድና አስተዳደግ
3	የምርኮ እና ስደት ዘመናት
4	ከመቅደላ ማምለጥና በሸዋ ዙፋን መቀመጥ
5	ምኒልክ፣ ንጉሠ ሸዋ
6	ንጉሡ እና ዓፄ ዮሐንስ
7	የኃይማኖት ክርክር
8	ከንጉሥነት ወደ ንጉሠ ነገሥትነት
9	የዳግማዊ ምኒልክ ዘመን
10	የአድዋ ጦርነት
11	የሥልጣኔ በሮች
12	የዕምዬ ምኒልክ ዘመን ፍጻሜ
13	ድምፅ ሰነድ
14	ማመዛገቢያ
15	ዋቢ መፃሕፍት
ጥቅስ
«....ማንም ሰው ለመማርና ለመሠልጠን መድከም አለበት።» [1] በ፲፰፻፺፰ ዓ.ም ስለትምሕርት ያስነገሩት አዋጅ
«እናንተ አንድ ልብ ከሆናችሁ በምቀኝነት እርስ በርሳችሁ ተዋግታችሁ ካላለቃችሁ በቀር ኢትዮጵያን አገራችንን ለሌላ ለባእድ አትሰጧትም፤ ክፉም ነገር አገራችንን አያገኛትም። ነፋስ እንዳይገባባችሁ አገራችሁን በያላችሁበት በርትታችሁ ጠብቁ፤ ወንድሜ ወንድሜ እየተባባላችሁ ተደጋገፉ፤ የኢትዮጵያን ጠላት ተጋግዛችሁ ተደንበር መልሱ። የኢትዮጵያ ጠላት ባንዱ ወገን ትቶ ባንድ ወገን ቢሄድና ደንበር ቢገፋ፤ በኔ ወገን ታልመጣ ምን ቸገረኝ ብላችሁ ዝም አትበሉ፤ ያ ጠላት በመጣበት በኩል ኁላችሁም ሄዳችሁ አንድነት ተጋግዛችሁ ጠላታችሁን መልሱ እስከ እየቤታችሁ እስኪመጣ ዝም ብላችሁ አትቆዩ»
[2]
ዳግማዊ ዓፄ ምኒልክ፤ ግንቦት ፲ ቀን ፲፱፻፩ ዓ.ም.
ትውልድና አስተዳደግ
ዳግማዊ ዓፄ ምኒልክ ከአባታችው ከሸዋው ንጉሥ ኃይለ መለኮት ሣህለ ሥላሴና ከእናታቸው ወይዘሮ እጅጋየሁ ለማ አድያም ቅዳሜ ነሐሴ ፲፪ ቀን ፲፰፻፴፮ ዓ.ም. ደብረ ብርሃን አካባቢ አንጎለላ ከሚባል ሥፍራ ተወልደው፤ በአንጎለላ መቅደላ ኪዳነ ምሕረት ቤተ ክርስቲያን ክርስትና ተነሱ።
አያታቸው ንጉሥ ሣህለ ሥላሴ የልጁን መወለድ ሲሰሙ “ምን ይልህ ሸዋ” በሉት ብለው ስም አወጡ። እሳቸው “…ምኒልክ በሚል ስም የሚነግሥ ንጉሥ ኢትዮጵያን ታላቅ ያደርጋታል” የሚል ትንቢት ስለነበር ‘ምኒልክ’ የኔ ስም ነው ብለው ነበር። ሆኖም፣ በህልማቸው ከልጁ ጋር አብረው ቆመው ከሳቸው ጥላ የልጁ ጥላ በልጦ፤ በእግር የረገጡትን መሬት ሲያለካኩ እሳቸው ከረገጡት ልጁ የረገጠው ረዝሞ አዩ። ከዚህ በኋላ “ምኒልክ የኔ ስም አይደለም። የሱ ነው። ስሙን ምኒልክ በሉት” ብለው አዘዙ ይላል ጳውሎስ ኞኞ “አጤ ምኒልክ” በተባለው መጽሐፉ (ገጽ ፲፪)
ምኒልክ እስከ ሰባት ዓመታቸው ድረስ መንዝ ውስጥ ጠምቄ በሚባል አምባ ከእናታቸው ዘንድ አደጉ።አያታቸው ንጉሥ ሣህለ ሥላሴ ሲሞቱ የሸዋውን አልጋ የምኒልክ አባት ንጉሥ ኃይለ መለኮት ሣህለ ሥላሴ ወረሱ።
ዓፄ ተዎድሮስ በጥቅምት ወር ፲፰፻፵፰ ዓ/ም ትግራይንና ወሎን አስገብረው፣ አቤቶ ምኒልክ ገና የአሥራ ሁለት ዓመት ልጅ ሳሉ፤ የድፍን አማራንና የወሎን ጦር አስከትተው የሸዋውን ንጉሥ ኃይለ መለኮትን ለማስገበር ሸዋ ገቡ። ሁለቱ መሪዎች ጦርነት ለመግጠም ተዘጋችተው ሲጠባበቁ ንጉሥ ኃይለ መለኮት ባደረባቸው ሕመም ጥቅምት ፴ ቀን አረፉ። በዚህ ጊዜ የሸዋ መኳንንት ሕጻኑን ምኒልክን ከጠላት እጅ እንዳይወድቅባቸው ይዘው ሸሹ፤ ዳሩ ግን ዓፄ ቴዎድሮስ እንደሚከታተሏቸው ስላወቁ ኅዳር ፴ ቀን ፲፰፵፰ ዓ/ም የልጅ ምኒልክ ሠራዊትና የዓፄ ቴዎድሮስ ሠራዊት በረከት ላይ ገጥሞ የምኒልክ ሹማምንት እነአቶ በዛብህ፣ እነአቶ አንዳርጋቸው ሁሉ ተያዙ። ልጅ ምኒልክም ለቴዎድሮስ ገባ።[3]
የምርኮ እና ስደት ዘመናት
ዓፄ ቴዎድሮስ ለሳቸው ያልገቡ ብዙ የሸዋ መኳንንት ስለነበሩ ይወስዱብኛል በሚል ፍርሀት ምኒልክን በሰንሰለት አሳሰሯቸው። ንጉሠ ነገሥቱ ግን ምኒልክ በመታሠሩ ሲያለቅስ እንዳደር ሲሰሙ አዝነው ሰንሰለቱን እንዲፈቱላቸው አዘዙ። በጥር ወር ፲፰፻፵፱ ዓ/ም መቅደላ ገብተው በቁም እሥር ይቀመጡ እንጂ ከቴዎድሮስ ልጅ ከመሸሻ ጋር አብረው አደጉ። ወዲያውም የደጃዝማችነት ማዕረግ ተሹመው በጥር ወር ፲፰፻፶፮ ዓ.ም የዓፄ ቴዎድሮስን ልጅ ወይዘሮ አልጣሽን አገቡ። በዚህ ሁኔታ እድሜያቸው ፳፪ ዓመታቸው ድረስ ለ አሥር ዓመታት ዓፄ ቴዎድሮስ ግቢ ኖሩ።
ዓፄ ቴዎድሮስ ምኒልክን እንደልጃቸው ያዩዋቸው እንደነበረና በታላቅ ጥንቃቄም እንዳስተማሯቸው እንደ ኢጣልያዊው ጉሌልሞ ማሳያ፤ ዓለቃ ወልደ ማርያም እና ዓለቃ ገብረ ሥላሴ የመሳሰሉ መስክረዋል። ምኒልክም ቴዎድሮስን እንደአባት ይወዷቸው እንደነበር ይገለጻል። በኋለኛው ጊዜ ዓፄ ቴዎድሮስ መሞታቸውን ሲሰሙ ንጉሥ ምኒልክ በጣም ማዘናቸውንና የመንግሥት ሐዘንም ማወጃቸው ተዘግቧል።
ከመቅደላ ማምለጥና በሸዋ ዙፋን መቀመጥ
ደጃዝማች ምኒልክ መቅደላ ላይ ከባድ ዝናብ ጥሎ ባደረበት ሰኔ ፳፬ ቀን ፲፰፻፶፯ ዓ/ም በ’ቆቂት በር’ ከሃያ ተከታዮቻቸው እና ከእናታቸው ከወይዘሮ እጅጋየሁ ጋር አምልጠው ወደአባታቸው ወዳጅ ወደ ወሎዋ ገዥ ወይዘሮ ወርቂት አመሩ። ሆኖም ወይዘሮ ወርቂት በቴዎድሮስ እጅ ወድቆ የነበረውን ልጃቸውን አመዴ አሊ ሊበንን ማስፈቻ ይሆነኛል በሚል ምኒልክን እና ተከታዮቻቸውን በእስር ይዘዋቸው ነበር።
ወይዘሮ ወርቂት ዓፄ ቴዎድሮስ ልጃቸውን አስደብድበው ገደል ከተቱት የሚል ወሬ ሲሰሙ ቦሩ ሜዳ ላይ ምኒልክን ተቀብለው፣ “የሸዋ ሰው አውራህ መጥቷልና ደስ ይበልህ፣ ተቀበል” ብለው አዋጅ አስነግረው፣ አጃቢ አድርገው በመለከትና እምቢልታ አሳጅበው ከሸዋ ድንበር ድረስ ላኳቸው።
ሸዋን ‘ንጉሥ ነኝ’ እያሉ ይገዙ የነበሩት አቶ በዛብህ የምኒልክን ወደመሀል ሸዋ መግፋት ሲሰሙ ለመውጋት ጋዲሎ ከተባለ ሥፍራ ተሠልፈው ሲጠባበቁ፣ አንዲት ሴት
«ማነው ብላችሁ ነው ጋሻው መወልወሉ፣ 
ማነው ብላችሁ ነው ጦራችሁ መሾሉ 
ማነው ብላችሁ ነው ካራችሁ መሳሉ፣ 
የጌታችሁ ልጅ ነው ኧረ በስማም በሉ» 
ብላ ገጠመች። [4]
ውጊያው ጋዲሎ ላይ ነሐሴ ፲፮ ቀን ተፋፍሞ ሳለ ከአቶ በዛብህ ጋር ተሠልፈው የነበሩት የሸዋ መኳንንት “በጌታችን በኃይለ መለኮት ልጅ ላይ አንተኩስም” ብለው ወደምኒልክ ዞሩ። አቶ በዛብህም ሸሽተው አፍቀራ ገቡ፤ ድሉም የምኒልክ ሆኖ ምሥራቅ ምስራቁን ተጉዘው በድል አድራጊነት አባቶቻቸው ከተማ አንኮበር ገቡ። ንጉሥ ምኒልክም በአንኮበር ጥቂት ወራት ከተቀመጡ በኋላ ወደ ደብረ ብርሃን ወርደው አዲሱን ከተማቸውን ልቼን እያሠሩ ተቀመጡ።
ምኒልክ፣ ንጉሠ ሸዋ
ተቃራኒያቸውን አቶ በዛብህን ጋዲሎ ላይ ድል ካደረጉ በኋላ፣ ንጉሥ ምኒልክ ታማኞት የሸዋ መኳንንትን በሚሠበስቡበትና በሚያዳብሩበት ጊዜ ትኩረታቸውን ዓፄ ቴዎድሮስ አሲዘው በመርሐ ቤቴ አውራጃ በደጃዝማች ወልደ ሚካኤል ሥር ያስጠብቋቸው የነበሩትን አጎታቸውን መርዕድ አዝማች ኃይለ ሚካኤልን ነጻ ለማውጣት ግንቦት ፳፩ ቀን ፲፰፻፶፱ ዓ/ም ከልቼ ዘመቱ። ያላንዳች ተኩስ አጎታቸውን ካስለቀቁ በኋላ ወደ ልቼ ተመልሰው መርዕድ አዝማቹ የቡልጋን ግዛት ተሰጣቸው።
በሚያዝያ ፯ቀን ፲፰፻፷ ዓ/ም ዓፄ ቴዎድሮስ የእንግሊዝን ጦር መቅደላ ላይ ገጥመው መሞታቸው ሲሰማ ንጉሥ ምኒልክ ወደ ወሎ ዘምተው ባላባቶቹን አስገብረው፣ ወረይሉን ቆርቁረው ወደ ሸዋ ተመለሱ። በኋላም አንደኛው የወሎ ባላባት መሐመድ አሊ (በኋላ ንጉሥ ሚካኤል) ገቡላቸውና ይማሙ ብለው ወሎን በሙሉ ሰጧቸው። ለመተማመኛም የወይዘሮ ባፈናን ልጅ ወይዘሮ ማናለብሽን ልጅ ዳሩላቸው።
የትግራይ ደጃዝማች ካሳ (በኋላ ዓፄ ዮሐንስ ሐምሌ ፬ ቀን ፲፰፻፷፬ ዓ/ም የቴዎድሮስን ተከታይ ዓፄ ተክለ ጊዮርጊስን ተዋግተው ድል ስላደረጉ ዮሐንስ ፬ኛ ተብለው የኢትዮጵያ ንጉሠ ነገሥት ሆኑ።
ንጉሡ እና ዓፄ ዮሐንስ
ምኒልክ እና ዮሐንስ ከመጀመሪያው ጀምሮ ለንጉሠ ነገሥትነት ሥልጣን ተወዳዳሪዎች ሲሆኑ ጠባያቸው የተለያየ እና እርስ በርስ የማይተማመኑ ነበሩ። ዓፄ ዮሐንስ ማቹን ንጉሠ ነገሥት ቴዎድሮስን ሊወጋ የመጣውን የእንግሊዝ ሠራዊት በመርዳት ከሸኚ እና ስንቅ ጋር በግዛታቸው እንዲያልፍ በማድረጋቸው ወሮታውን ከድሉ በኋላ በዘመናዊ መሣሪያ፤ መድፍ እና ጥይት አበልጽጓቸው ሲሄድ በጊዜው ከነበሩት መሪዎች ሁሉ የላቀ ኃይል ለማግኘትና ያስከተለውንም የንጉሠ ነገሥትነት ዘውድ እጃቸው ለማስገባት አመቸላቸው።
ንጉሥ ምኒልክ ደግሞ ጊዜያቸው እስኪደርስ፤ ኃይላቸውን በዘመናዊ መሣሪያዎች እስከሚያዳብሩና ለንጉሠ ነገሥትነቱ ሥልጣን እስከሚዘጋጁ ድረስ ግዛታቸውን በደቡብ እና በምዕራብ አቅጣጫ እያስፋፉ በዘዴ ለንጉሠ ነገሥት ዮሐንስ ታማኝና የበታች መስለው መኖርን ያዙ።
የመጀመሪያውን የመተናኮል ተግባር የጀመሩት ዓፄ ዮሐንስ ሲሆኑ፣ የንጉሥ ምኒልክን ገባር የበጌ ምድሩን ገዥ ራስ ወልደ ማርያምን ለማሳመን ከዘመቱ በኋላ ጎጃምን አሳምነው ወደ ሸዋ ለመምጣት ዘቢጥ ላይ ሲደርሱ ከወደኋላ የቱርክ ጦር መጣ የሚባል ወሬ ስለሰሙ ወደትግራይ ተመለሱ። ይማም አባ ዋጠውም (ንጉሥ ሚካኤል) ምኒልክን ከድተው ወደ ዓፄ ዮሐንስ ሲገቡ ምኒልክ ገስግሰው የጁ ላይ ደርሰውባቸው እጃቸውን ይዘው አስረው ወደሸዋ ሰደዷቸው፡
ምኒልክ ወዲያው መልሳቸውን በጎጃም አድርገው በጌ ምድር ዘመቱና ደብረ ታቦር ላይ ሳሉ ዓፄ ዮሐንስ መምጣታቸውን ሲሰሙ እንደገና ወደ ጎጃም ተሻገሩ። ወዲያውም ወደሸዋ ተመለሱ። ይሄኔ ነው ወይዘሮ ባፈና ምኒልክን ከድተው ካማቻቸው ከይማሙ መሐመድ አሊ ጋር ተማምለው ወደዓፄ ዮሐንስ መላላክ ጀምረው ነበር።እንዲሁም አጎታቸው የቡልጋው ገዥ መርዕድ አዝማች ኃይለ ሚካኤልም ሸፍተው አንኮበርን ይዘው ነበር።
መርዕድ አዝማቹ ሚጣቅ አፋፍ ላይ ሲያዙ ወይዘሮ ባፈና ደግሞ መርሐ ቤቴ ላይ ኮላሽ አምባ እምቢላው ሥፍራ ላይ የተከተሏቸው ወታደሮች አሠሯቸው። ንጉሡ ይማሙ መሐመድ አሊን ለመያዝ በግስጋሴ ተከታትለው ሲደርሱበት አምልጦ በመሄዱ ተናደው ከተማውን ደሴን አቃጠሉት።
ዓፄ ዮሐንስ ደብረ ታቦር ላይ ሳሉ ከሸዋ ከሦስት ወገን መልእክት ይደርሳቸው ነበር።
በአንዱ ወገን አቤቶ መሸሻ ሰይፉ እርስዎ ከመጡ በሸዋ የኔ ወገን ነውና የሚበዛው ከንጉሥ ምኒልክ ምንም የሚሰጉበት ነገር የለም ብሎ ልኮላቸዋል።
በሁለተኛው ወገን ደግሞ የ’ሁለት ልደት’ ኃይማኖት ወገኖች እርስዎ መጥተው የማርቆስን ኃይማኖት ቢያቀኑልን ነው እንጂ ንጉሥ ምኒልክ በአዳል በኩል አባ ማትያስ የሚባሉ ጳጳስ አስመጥተው ከ’ሦስት ልደት’ ወገኖች ጋር ተፋቅረዋል እያሉ ይልኩባቸው ነበር።
በሦስተኛው ወገን ከወይዘሮ ባፈና እና ከመርዕድ አዝማች ኃይሌ ጋር የመከሩ ሰዎች ቶሎ ካልደረሱልን ንጉሥ ምኒልክ ያጠፉናል እያሉ ልከውባቸው ነበር።
ዓፄ ዮሐንስ እንግዲህ በነኝህ ተነሳስተው ወደሸዋ ለመዝመት ቆረጡ። ምኒልክም በጥቅምት ወር ፲፰፻፸ ዓ/ም ላይ ወደወሎ ሲሻገሩ መሐመድ አሊ ሸሽተው ወደ ዓፄ ዮሐንስ ገቡ። ይማሙ አባ ዋጠው ግን ከምኒልክ ጋር ታርቀው ስለገቡ የወሎን ግዛት መልሰው ሰጧቸው። ወዲያውም በምስጢር ወደ ዓፄ ዮሐንስ መኳንንቶች እየተላላኩ የንጉሠ ነገሥቱን አሳብ በርግጥ ደሩበት። እነኚሁም መኳንንት ዓፄ ዮሐንስን መክረው በረግም መንገድ እንዲጓዙ ሲያደርጓቸው ምኒልክ ወደ መርሐ ቤቴ ወርደው መሸሻ ሰይፉን መውጋት ጀመሩ። ዳሩ ግን እዚያ ከመሸሻ ሰይፉ ጋር ሲዋጉ ንጉሠ ነገሥቱ ደርሰው አገሬን የጠፉብኛል በሚል ዕርቅ ለማድረግ መነኮሳት ልከውበት እሱንም ወይዘሮ ባፈናንም አስታረቋቸውና ሁሉም ወደ ልቼ ገቡ።
የሁለቱ ነገሥታት አለመግባባት እየተገለጠና እየሰፋ ሲሄድ አንዳንድ መነኮሳት የክርስቲያን ወገን ለምን ይፈሳል በሚል ተነሳስተው ሁለቱን ለማስታረቅ ተነሡ። ሆኖም ዓፄ ዮሐንስ የዕርቅ ወዝ እያሳዩ ወደፊት እየገሰገሱ ያለፉበትን አገር ሁሉ እያጠፉ ቀኝና ግራ እየወረሩ ከብቱን እየማረኩ ስለነበር ንጉሥ ምኒልክም ተናደው በአንጎለላ ሠራዊታቸውን ሁሉ ሰብስበው ሰልፍና ግባት አሳዩ።
ሆኖም ምኒልክ ዕርቅን ይፈልጉ ስለነበር መነኮሳትና ሊቃውንቶችን ሰብስበው ወደ ንጉሠ ነገሥቱ ላኩ። ዕርቁንም በተመለከተ የተነደፈው ውል ሁለት ነገሮችን ብቻ የተመለከተ ሲሆን፣ እንኚህም፦
(ሀ) ንጉሥ ምኒልክ ወደ ዓፄ ዮሐንስ ሄደው ላይገቡና ላይገናኙ፤ በዓፄ ዮሐንስም ላይ ጠላት ቢነሳ ንጉሥ ምኒልክ የጦር አብጋዛቸውን እየላኩ ሊረዱ እንጂ ራሳቸው ወደ ዘመቻ ላይሄዱ
(ለ) በኃይማኖት አንድ ሊሆኑና አባ ማስያስ የሚባሉትን የካቶሊክ ጳጳስ ካገራቸው አስወጥተው ሊሰዱ ነው።
አስታራቂዎቹ ገና ወደ ንጉሥ ምኒልክ ተመልሰው የእርቁን ድርድር ሳይናገሩና ሳያስወድዱ የዓፄ ዮሐንስ ሠራዊት ‘ጭሬ ደን’ የተባለውን ወንዝ ተሻገረ። በዚህ ጊዜ የንጉሥ ምኒልክ ሠራዊት፣ በተልይም የፈረስ ዘበኛው ፈንድቶ ወጥቶ ጦርነት ተጋጠሙና ከሁለቱም ወገን ብዙ ሰው ሞተ። ከዚህ በኋላ ዓፄ ዮሐንስ “ከወንድሜ ከንጉሥ ምኒልክ ጋራ ታርቄያለሁና ከንግዲህ ወዲህ አገር ያጠፋህ ከብት የዘርፍክ ወታደር ትቀጣለህ”” የሚል አዋጅ አስነገሩ።
የኃይማኖት ክርክር
ሁለቱ ነገሥታት ከታረቁ በኋላ በ’ሁለት ልደት’ እምነትና በ’ሦስት ልደት’ እምነት የኃይማኖት ጉባዔ እንዲደረግ ስለተስማሙበት በግንቦት ወር ፲፰፻፸ ዓ/ም ቦሩ ሜዳ ላይ ሁለቱም ነገሥታት ቀኝና ግራ በተዘረጋላቸው ዙፋን ተቀመጡ።
ከሁለት ልደት ወገን አፈ ጉባዔው መልአከ ብርሃን ወልደ ዮሐንስ፤ ከሦስት ልደት ወገን ደግሞ ዓለቃ ወልደ ሐና ሆነው ቆሙ። ሁለቱም ወገኖች በየተራቸው ጥያቄ እያመጡ ከተከራከሩ በኋላ ኢየሱስ ክርስቶስ ሦስተኛ ልደት አለው የሚል ከቅዱሳት መፃሕፍት ምስክር ስላልተገኘ ሁለት ልደት አለው የሚለው ወገን ረታ። በኢሁም በጉባዔው ያለው ሁሉ ኃይማኖቴ ሁለት ልደት ነው እያለ ከዚያው ሳይወጣ ተገዘተ። ከደብረ ሊባኖስ ተይዘው የመጡት ዋልድቤ እንግዳ እና ዘራምቤ እንግዳ ተክለ አልፋ የሚባሉት ሦስት ልደት አለው የሚለውን እምነታችንን አንተውም ስላሉ ሦስቱንም ምላሳቸውን በመቁረጥ ሲቀጧቸው ዋልድቤ እንግዳ ያን ጊዜውን ሞቱ። ዙራምቤ እንግዳና ተክለ አልፋ ግን ከቦሩ ሜዳ ጉባዔ በኋላ ብዙ ዘመን ኑረው ሞቱ።
ንጉሠ ነገሥቱ ወዲያው በዚያው ዓመተ ምሕረት እስላምና ያልተጠመቀ ሁሉ እንዲጠመቅ የሚያስገድድ አዋጅ አሳውጀው በኢትዮጵያ ያለ እስላም ሁሉ አስከፉ። ጉልበት ያለውና በኃይማኖቱ የጸናውም ወደ መተማ እየተሰደድ ከደርቡሾች ጋር ተቀላቀለ። ሌላው ወደሐረር ወደ ዋቤ እና ወደ ጅማ ተሰደደ።
የወሎውም ባላባት ይማሙ መሐመድ አሊ በዚሁ አዋጅ መሠረት በዓፄ ዮሐንስ ክርስትና ተነስተው ስማቸው ሚካኤል ተባለ። ንጉሥ ምኒልክም ክዚህ መልስ ወረይሉ ሲደርሱ ኡለተኛውን የወሎ ባላባት ይማሙ አባ ዋጠውን ክርስትና ናስተው ስማቸው ኃይለ ማርያም አስብለው የወሎን እስላም ለማስተማርና ወደ ክርስትና ለመመለስ መምሕር አካለ ወልድን ሾመው በሰኔ ወር መጨረሻ በ፲፰፻፸፪ ዓ/ም ወደ ሸዋ ተመለሱ።
በንዲህ ዓይነት ሁኔታ ንጉሥ ምኒልክ ጊዜያቸው እስኪደርስ፤ ኃይላቸውን በዘመናዊ መሣሪያዎች እስከሚያዳብሩና ለንጉሠ ነገሥትነቱ ሥልጣን እስከሚዘጋጁ ድረስ ግዛታቸውን በደቡብ እና በምዕራብ አቅጣጫ እያስፋፉ በዘዴ ለንጉሠ ነገሥት ዮሐንስ ታማኝና የበታች መስለው መኖርን ያዙ።
ዓፄ ዮሐንስም የምኒልክን ‘ሰሎሞናዊ’ ሥልጣን ለመበረዝና ኃይላቸውንም የሚቃረን ኃይል ለመመሥረት ባቀዱት ሤራ መሠረት ከዚያ በፊት በአገሪቱ ታሪክ ያልነበረውን “የጎጃም የንጉሥ ስርዓት በመፍጠር ገዚውን ራስ አዳልን ለማንገስ ወሰኑ። ስለዚህም ጉዳይ ወደምኒልክ የጻፉት ደብዳቤ የሁለቱን ሁኔታ ሲያሳይ ዮሐንስ ምኒልክን በአክብሮት የሚያይዋቸው ቢሆንም ንጉሠ ነገሥቱ የራስ በራስ መተማመን እንደሚያንሳቸውና የመጨረሻው አንቀጽ ደግሞ ምኒልክንም እንደማያምኗቸው ያሳያል።
«መልእክተ ዘሥዩመ እግዚአብሔር ዮሐንስ ንጉሠ ጽዮን፤ ንጉሠ ነገሥት ዘኢትዮጵያ። ይድረስ ከንጉሥ ምኒልክ በአማን እሥራኤላዊ ዘአሎ ጽልሁት። ሰላም ለከ ወሰላመ እግዚአብሔር የሀሉ ምስሌከ። እኔ በእግዚአብሔር ቸርነት በምነ ጽዮን አማላጅነት አምላከ ቅዱሳን ይክበር ይመስገን ደህና ነኝ። ምህረቱ ለዘላለም ነውና።
ራስ አዳልን በጥምቀት ዕለት የምሾመው የማንግሠው ነኝ። ሲሆን ቢሰላ አብረን ሁነን መሾም ይገባነ ነበር። ቀኑ የሚያጥር የማያዳርስ እንደሆነ አንድ ደህና ሰው ሁኔታውን ሁሉ የሚያይ ገስግሶ ለጥምቀት እንዲገባ ይሁን። እኔ ይህን ማለቴ ንጉሠ ነገሥት ተብዬ እኮራለሁ ብዬ አይደለም። አንድ ጊዜ ስሙም ወጥቶልኛል። የ እግዚአብሔር ኃይማኖቴ እንዲጸናና እንዲሰፋ አሕዛቦች እንዲጠፉ ብዬ ነው። ደግሞ ይህን ጉዳይ ካደርግነ በኋላ ወደ አምናችን የምመጣ ነኝና መምጣቱ የሚቸግር እንደሆነ ከዚያው እንድንገናኝ ይሁን።
የኢጣልያ ንጉሥ አምና በረከት ሰዶልኝ ነበር። ዕቃውን አኑኦ ሰዎቹን መልሶ ወሰዳቸው። ፍቅር ጀምሮ ሰዎቹን መልሶ መውሰዱ ብልሃቱ ጠፍቶብኛል። የዚህ ነገር ወደእርስዎ ይገኛል ይሆንን? ተጽሕፈ በአምባጨራ ከተማ። አመ ሰሙኑ ለታሕሣሥ ወር በ፲ወ፰፻፸ወ፫ ዓ/ም»
ከንጉሥነት ወደ ንጉሠ ነገሥትነት
ዳግማዊ ዓፄ ምኒሊክ
ዓፄ ዮሐንስ በተለያየ ጊዜ፣ ባንድ በኩል የምስር (ግብጽ) ሠራዊት በግዛታቸው በምጽዋ በኩል፤ ባንድ በኩል ደርቡሾች በሌላ በኩል ደግሞ የእንግሊዝን ድጋፍ የያዙት ኢጣልያኖች ከአሰብ በቶሎ አልፈው ቤይሉል የሚባለውን የባሕር ጠረፍ ያዙ። ከነኚህ የውጭ ቀማኞች ጋር ክፉኛ ፍልሚያ ይዘው አንዳንዴ ሲያሸንፉ አንዳንዴም ሲገፏቸው ኖሩ።
በ፲፰፻፹፩ ዓ/ም ደምቢያ ሣር ውሐ ላይ ደርቡሾች ከንጉሥ ተክለ ሃይማኖት ጋር ገጥመው አሸንፈው የፈጁትን የኢትዮጵያን የክርስቲያን አጽም አይተው እጅግ አዘኑ። ከዚያም ወደመተማ ገሠገሡ። አሳባቸው መተማን አጥፍተው ወደ ትልቁ ከተማ ኦምዱርማን ለመሄድ ነበር። መጋቢት ፩ ቀን ፲፰፻፹፩ ዓ/ም ቅዳሜ ጦርነት ገጥመው የከተማውን ቅጥር ጥሰው ከገቡ በኋላ በጠመንጃ ጥይት ተመተው ቆሰሉ። ወሬውም ያንጊዜውን በየሠልፉ ውስጥ ሲሰማ መኳንንቱም ወታደሩም ከቅጥሩ ውስጥ እየወጡ መሸሽ ጀመሩ። በማግሥቱ እሑድ መጋቢት ፪ ቀን አረፉ። ደርቡሾቹም የንጉሠ ነገሥቱን ሬሳ ከማረኩ በኋላ ራሳቸውን ቆርጠው በእንጨት ላይ ሰክተው ገበያ ለገበያ መንደር ለመንደር እያዞሩ ሲያሳዩ ዋሉ።
ንጉሥ ምኒልክም ዓፄ ዮሐንስ ወደመተማ ሲዘምቱ ምናልባት ድል የሆኑ እንደሆነ ደርቡሽ ተከታትሎ ወጥቶ በጌ ምድርን እንዳያጠፋና ሕዝበ ክርስቲያኑንም እንዳይገድል በወሎና በበጌ ምድር ወሰን ሆነው ለመጠባበቅ ሲሉ ቀውት የሚባል ሥፍራ መጋቢት ፲፯ ቀን ሲገቡ የንጉሠ ነገሥቱን መሞት አረዷቸው። ለአራት ቀናትም በኀዘን ሰነበቱ።
ጳውሎስ ኞኞ “አጤ ምኒልክ” በተባለው መጽሐፉ የንግሡን ስራት ሲተነትን፤ ከዚያም መልስ የንግሥ በዓሉ ስርዓት እየተዘጋጀ ከርመው ጥቅምት ፳፭ ቀን ፲፰፻፹፪ ዓ/ም በእንጦጦ ርዕሰ አድባራት ቅድስት ማርያም ቤተ ክርስቲያን በተፈጸመው ስርዓት በጳጳሱ አቡነ ማቴዎስ እጅ የወርቅ ሰይፍ ታጥቀው፤ በወርቅ ሽቦ የታሸቡ ሁለት ጦሮች ጨብጠው፤ የወርቅ ዘንግ ከተሰጣቸው በኋላ ቅብዐ መንግሥቱን ተቀብተው፣ “ሞአ አንበሳ ዘእምነገደ ይሁዳ፤ ዳግማዊ ምኒልክ ሥዩመ እግዚአብሔር ንጉሠ ነገሥት ዘኢትዮጵያ” ተብለው የወርቅ ዘውድ ተደፋላቸው።
የቅዳሴውም ስርዓት ከተፈጸመ በኋላ ዓፄ ምኒልክ በውጭ አገር በአምስት ሺ ብር የተሠራ ካባቸውን ለብሰው፣ ባለወርቅ ጥላ ተይዞላቸው ዘውዳቸውን ደፍተው የወርቅ ዘንግ ይዘው የወርቅ ጫማ አድርገው ካህናቱ ከፊትና ከኋላ እያጠኑ በራሶችና ደጃዝማቾች ታጅበው ከቤተ ክርስቲያኑ ብቅ አሉ። እጅግ በጣም በዝቶ የተሰበሰበው ሕዝብም የዘንባባ ዝንጣፊ እየያዘ “ሺህ ዓመት ያንግሥዎ” እያለ ደስታውን በእልልታና በሁካታ ገለጠ።(ገጽ ፻) ይልና “ከቤተ መንግሥታቸው ውስጥ ከተዘጋጀው የግብር ማብሊያ ዳስ ገብተው ከተዘጋጀላቸው ዙፋን ላይ ሲቀመጡ ፻፩ ጊዜ መድፍ ተተኮሰ። ከመድፎቹ መተኮስ ጋርም ጠቅላላው ሠራዊት የያዘውን ጠመንጃ በተኮሰ ጊዜ የጭሱ ብዛት እንደ ደመና ሆነ።” ብሎ አስፍሮታል።
የዳግማዊ ምኒልክ ዘመን
በአጼ ምኒልክ ዘመን የተቀናው (የተመለሰው) ግዛት
የአድዋ ጦርነት
ታሪከ ዘመን ዘዳግማዊ ምኒልክ የተባለውን መፅሃፍ በዳግማዊ ምኒልክ ዘመን፤ የኢትዮጵያ መንግሥት የጽሕፈት ሚኒስተር በነበሩት በፀሓፌ ትእዛዝ ገብረ ስላሴ ወልደ አረጋይ በአማርኛ የተፃፈ የዳግማዊ ምኒልክ ታሪክ ነው። መጽሐፉ በ288 ገፆች የተደጎሰና በተለያዩ ፎቶዎች የተደገፈ ሲሆን ፥ የተለያዩ ታሪካዊ ክስተቶችና ጸሓፊዉ የአይን እማኝ የነበሩበት ስለአድዋ ጦርነት ዝግጅትና ክናዋኔ በሰፊዉና በዝርዝር መረጃ የሚዳስስ ነዉ፡፡
የሥልጣኔ በሮች
መኪና ስልክ ዘመናዊ ትምህርት ቤት እና ሌሎችም በጣም ብዙ ስራዎች ሰርተዋል።
የዕምዬ ምኒልክ ዘመን ፍጻሜ
አቶ ተክለጻድቅ መኩርያ ስለ ዕምዬ ምኒልክ ዜና ዕረፍት፣ «ዐፄ ምኒልክና የኢትዮጵያ አንድነት» መጽሐፍ ላይ ካሠፈሩት ሀተታ የሚከተለው ይገኝበታል።
ንጉሠ ነገሥት በ፲፱፻ ዓ/ም የዠመራቸው በሽታ እየጸና ሔዶ በመጨረሻ ሰውነታቸው ዝሎ፣ አንደበታቸው ተዘግቶ እንደቆየ በታኅሣሥ ፫ ቀን ፲፱፻፮ ዓ/ም ከዚህ ዓለም በሞት ተለዩ። የሸዋ ንጉሥ (፲፰፻፶፯-፲፰፻፹፩) በኋላም፣ የኢትዮጵያ ንጉሠ ነገሥት (፲፰፻፹፪-፲፱፻፮) በነበሩበት ዘመን ሁሉ ክፉውን በክፉ ሳይሆን፣ ክፉውን በደግነት እየመለሱ ጥፋትን ሁሉ በትዕግሥት እያሸነፉ፣ አገር የሚሰፋበትን ልማት የሚዳብርበትን፣ ሕዝብ ዕረፍትና ሰላም የሚያገኝበትን ከማሰብና ከመፈጸም አልተቆጠቡም። የአውሮፓን ኃያል መንግሥት በጦር ሜዳ በማሸነፍ ኢትዮጵያን በዓለም እንድትደነቅ አድርገዋል።
የዳግማዊ አፄ ምኒልክን ዜና ዕረፍት በወቅቱ ለመደበቅ ቢሞከርም ወሬው ካንዱ ወደሌላው እየተላለፈ ነገሩን የተረዳው ሁሉ፣ «እምዬ ጌታዬ፣ እምዬ አባቴ» እያለ በየቤቱ ያለቅስ ነበር። ከአልቃሾቹ አንዱ፣ «ፈረስ በቅሎ ስጠኝ ብዬ አለምንህም አምና ነበር እንጂ ዘንድሮ የለህም፤» አለ ይባላል። በንጉሠ ነገሥቱም ሞት ዋናዎቹ ሐዘንተኞች ባለቤታቸው እቴጌ ጣይቱ፣ ልጃቸው ወይዘሮ ዘውዲቱና ብዙ መኳንንት አሉ። በልቅሶውም ጊዜ እቴጌ ጣይቱ፣ ‹‹ነጋሪት ማስመታት፣ እምቢልታ ማስነፋት ነበረ ሥራችን፣ ሰው መሆን አይቀርም ደረሰ ተራችን›› ብለው ገጠሙ ይባላል።
ከልጅ ኢያሱ ቀጥለው ንግሥተ ነገሥታት ዘውዲቱ ወለቱ ለምኒልክ ተብለው የነገሡት ልጃቸው ወይዘሮ ዘውዲቱ የሚከተለውን ሙሾ አወረዱ። ሙሾውም በ«ዐፄ ምኒልክና የኢትዮጵያ አንድነት» መጽሐፍ ላይ እንዲህ ተከትቧል
«እልፍ ነፍጥ በኋላው፣ እልፍ ነፍጥ በፊት፣ ባለወርቅ መጣብር አያሌው ፈረስ፣ 
ይመስለኝ ነበረ ይኼ የማይፈርስ። 
ሠላሳ ሦስት ዘመን የበላንበቱ የጠጣንበቱ፣ 
የትሣሥ ባታ ለት ተፈታ ወይ ቤቱ። 
ብትታመም ልጅህ እጅግ ጨነቀኝ፣ ብትሞትስ አልሞትም እኔ ብልጥ ነኝ። 
ወልደውኛል እንጂ እኔ አልወለድሁዎ፣ አንዠቴን ተብትበው ምነው መሔድዎ። 
አሳዳጊ አላንተ አላውቅም እናት፣ ምነዋ ሞግዚቴ እንዲህ ያል ክዳት። 
ቀድሞ የምናየው የለመድነው ቀርቶ፣ እንግዳ ሞት አየሁ ካባቴ ቤት ገብቶ። 
እጅግ አዝኛለሁ አላቅሽኝ አገሬ፣ የሁሉ አባት ሞቶ ተጐዳችሁ ዛሬ። 
ትንሽ ትልቅ አይል ለሁሉ መስጠት፣ ከጧት እስከ ማታ ያለመሰልቸት። 
ድርቅ ሆኗል አሉ ዘንድሮ አገራችሁ፣ ዝናሙ ሲጠፋ ምነው ዝም አላችሁ። 
አሻግሬ ሳየው እንዲያ በሰው ላይ 
መከራም እንደሰው ይለመዳል ወይ።»[5]
ድምፅ ሰነድ
የዳግማዊ ዓፄ ምኒልክ ድምፅ መልዕክት ወደ ንግሥት ቪክቶሪያ
ማመዛገቢያ
^ "ተፈሪ መኮንን - ረዥሙ የሥልጣን ጉዞ"፣ ዘውዴ ረታ (፲፱፻፺፱ ዓ/ም) ገጽ ፬፻፸፯"፣
^ አፈወርቅ ገብረኢየሱስ፣ (፲፱፻፩ ዓ/ም) ገጽ ፻፲፬
^ የቴዎድሮስ ታሪክ፣ በብርሊን እንደሚገኝ አብነት አሳታሚው ዶክቶር እኖ ሊትመን። በ፲፱፻ ወ ፪ ዓመት፣ ገጽ ፳፬
^ ኅሩይ ወልደ ሥላሴ (ብላቴን ጌታ)(፲፱፻፺፱ ዓ/ም) ገጽ ፺፰
^ Minilik Wuhibe Slassie facebook.com
ዋቢ መፃሕፍት
አፈወርቅ ገብረኢየሱስ፣ “ዳግማዊ አጤ ምኒልክ” (፲፱፻፩ ዓ/ም)
ኅሩይ ወልደ ሥላሴ (ብላቴን ጌታ)፣ “የኢትዮጵያ ታሪክ፦ ከንግሥት ሳባ እስከ ታላቁ የአድዋ ድል”፣ (፲፱፻፺፱ ዓ/ም)
ዘውዴ ረታ "ተፈሪ መኮንን - ረዥሙ የሥልጣን ጉዞ" (፲፱፻፺፱ ዓ/ም)
ጳውሎስ ኞኞ ፣ “አጤ ምኒልክ” (፲፱፻፹፬ ዓ/ም)
ተክለጻድቅ መኩርያ "ዐፄ ምኒልክና የኢትዮጵያ አንድነት"
[ለመደበቅ]
ለማየት • ውይይት • ማረም
የኢትዮጵያ ነገሥታት
ዛግዌ ሥርወ-መንግሥት	
ቅዱስ ሐርቤ · ገብረ መስቀል ላሊበላ · ዓፄ ነዓኩቶ ለአብ
ሰለሞናዊው ሥርወ-መንግሥት	
ዓፄ ይኩኖ አምላክ · ይግባ ጽዮን · ሰይፈ አርድ ፬ኛ · ህዝብ አስገድ · ቅድመ አስግድ · ጅን አሰገድ · ሳባ አሰገድ · ወደም አራድ  · ዓፄ ዐምደ ጽዮን · ንዋየ ክርስቶስ · ዓፄ ንዋየ ማርያም · ቀዳማዊ ዓፄ ዳዊት · ቀዳማዊ ዓፄ ቴዎድሮስ · ዓፄ ይስሐቅ · ዓፄ ዘርአ ያዕቆብ · ዓፄ በእደ ማርያም · ዓፄ እስክንድር · ዓፄ አምደ ጽዮን ፪ኛ · ዓፄ ናዖስ · ዓፄ ልብነ ድንግል · ዓፄ ገላውዴዎስ · ዓፄ ሚናስ · ዓፄ ሠርፀ ድንግል · ዓፄ ያዕቆብ · ዓፄ ዘድንግል · ዓፄ ሱስንዮስ · ዓፄ ፋሲል · ቀዳማዊ ዓፄ ዮሐንስ · ቀዳማዊ ዓፄ ኢያሱ · ዓፄ ተክለ ሃይማኖት · ዓፄ ቴዎፍሎስ · ዓፄ ዮስጦስ · ዳግማዊ ዓፄ ዳዊት · ዓፄ በካፋ · ዳግማዊ ዓፄ ኢያሱ · ዓፄ ኢዮዋስ
ዘመነ መሳፍንት	
ራስ ዓሊ (ትልቁ) · ራስ ዓሊጋዝ · ራስ ዐሥራትና ራስ ወልደ ገብርኤል · ራስ ጉግሣ · ራስ ይማም · ራስ ማርዬ · ራስ ዶሪ · ራስ ዓሊ (ትንሹ)
ሰለሞናዊው ሥርወ-መንግሥት	
ዓፄ ቴዎድሮስ · ዓፄ ዮሐንስ ፬ኛ · ዳግማዊ ዓጼ ምኒልክ · ልጅ ኢያሱ · ንግሥት ዘውዲቱ · ቀዳማዊ ኃይለ ሥላሴ
  </TEXT>
</DOC>
<DOC>
 <DOCNO>94</DOCNO>
   <TEXT>
﻿የቀድሞው የአሜሪካ ፕረዘዳንት ጆንኦፍ ኬኔዲ " በምድር ላይ ጀግና ጥራ ብትሉኝ ቀድሜ ምጠራው የንጉስ ሚኒሊክን ነው ደርባባና ደፋር ናቸው። የነጭ ቅኝ ገዥን በአፍሪካ ምድር ያንበረከኩ ቆራጥ ሰው ። ኢትዮጵያውያን ጀግንነታቸው የመነጨው ከሌላ ሚስጥር አይደለም ከሚኒሊክ ነው። ለዚህም አገሬ አሜሪካ በክብር እዚህ ድረስ ታሪካቸውን በሙዚየም አስቀምጣለች" በማለት ገልፀዋቸው ነበር።
.
የፈረንሳዊ የቀድሞው መሪ ዣክ ሽራክ"የት አለ ጀግና ለዛውም በአፍሪካ ምድር ከንጉስ ሚኒሊክ በላይ" በማለት ዘክረዋቸው ነበር።
.
የሊቢያው መሪ ጋዳፊ ከመኖሪያ ሰገነታቸው ባንዱ ክፍል የንጉስ ሚኒሊክ ፎቶ ነበር ከስሩም
" ታላቁ ሰው " ይላል።
በመላው የአፍሪካ አገራት የንጉስ ሚኒሊክ ታሪክ ትልቅ የመንፈስ መነቃቂያ ነው።
.
ሪቻርድ ግሪንፊልድ አፄ ምኒልክን "ነገር ከዐይነ-ውኃ የሚያውቅ ብልህ ፖለቲኛ(ዲፕሎማት)" ሲል ይገልፃቸዋል።
.
አፄ ምኒልክ በታመሙ ጊዜ አንድ ዋሽንግተን ጋዜጣ እንዲህ የሚል ፅሁፍ አወጣ "the most Democratic emperor is sick" ነገስታት በዲሞክራሲ በማይታወቁበት በዚያ ዘመን አፄ ምኒሊክ ግን በአለም ላይ ከነበሩት ነገስታት በሙሉ ዲሞክራሲያዊ የሆነ ንጉስ በፅኑ ታሟል አውሮፓዊያን አሁን አገሩን ሊቀራመቱ እየሞከሩ ነው። 
.
ንጉሰ ነገስቱ #ምኒልክ እና ንግስቷ እቴጌ #ጣይቱ በራሳቸው አገር እና ህዝቦች ዘንድ የሚገባቸውን ክብር እንዳያገኙ 27+አመት አሻጥር ሲሰራ ቆይቷል...
አሁን ግን ያ አብቅቷል! የጥቁር ህዝብ ኩራቶች ዛሬም ወደ ፊትም ከትውልድ ትውልድ ይዘከራሉ!
  </TEXT>
</DOC>
<DOC>
 <DOCNO>95</DOCNO>
   <TEXT>
﻿ስለ ታላቁ አጤ ምኒልክ በውጭ ሀገር ዜጎች የተሰጡ
አስተያየቶች፦
~"የማያውቁትን ነገር ሁሉ ማየት፥ማጥናትና መስራት
ይወዳሉ።".....ሮድ
~"ምኒልክ የሀይለኝነት ጠባይ አላቸው። አሳባቸውም
በመልካም ሁኔታ እያስተዳደሩ የአገራቸውን ዕድገት
ለማፋጠን ነው። ምኒልክ የተከበሩ በጣም ትልቅ ሰው
ናቸው።"...ግሊክን
~"....ታዋቂነታቸው በፓለቲካ ብቻ አይደለም። የሳይንስ
ውጤት በሆኑ ጥበባዊ ስራዎችም እውቅ ናቸው።......"....
...ግሊከን
~"ምኒልክ ሲያጫውቱኝ .....'ወጣቶቻችን መማር
ይኖርባቸዋል።ገና ብዙ የሚሰራ ስራ አለን። በጣም ወደ ኋላ
የቀረን ህዝቦች ነን።'.....አሉኝ።" እስኪነር
~"....ምኒልክ ለሃኪሞቻቸው አስቸጋሪ በሽተኛ
ናቸው።ሲያማቸው ሃኪሞቹን ይፈልጋሉ። ስራ እንዳይሰሩና
እንዲያርፉ ሲነገሩ እሽ ይላሉ። ሲሻላቸው የሃኪሞቹን ምክር
ትተው ከባድ ስራ ስለሚሰሩ ህመሙ
ይነሳባቸዋል።" ...ብሪስ
ስለ ምኒልክ በህዝብ የተገጠሙ ግጥሞች ....
.........
አጤ ምኒልክ ሲሞቱ
ምነው አትሄዱ ከፍታቱ።
እናንተ ሰወች ክፋታችሁ
አለማስቀበራችሁ። (አለም አስቀበራችሁ)
…………
የአለም መልክ ዥንጉርጉር
ነች ጥቁር እንደነብር ።
አይቻታለሁ በሰልፍ
በምኒልክ ጊዜ ስታልፍ።
...………
ዘመዶቼ እንሂድ እንግባ አገራችን
ምኒልክ ከሞተ እንጀራ አባታችን።
………………
ምኒልክ መጓዙን ምትጠይቁኝ
ፊትም አላለፈ ኋላም አይገኝ።
………………
አልጫ መረቁ ወጡ ሰለቸኝ
ምኒልክ ተነስቶ ሽሮ ባበላኝ።
……………
ያ ዳኛው ምኒልክ ሁዳድን አስፍቶ
በየቦታው ተልሞ በየቦታው ተግቶ
ሳይጨርስ አረፈ አዝመራውን ትቶ።
.........
ምንጭ፦ጳውሎስ ኞኞ፣ አጤ ምኒልክ
  </TEXT>
</DOC>
<DOC>
 <DOCNO>96</DOCNO>
   <TEXT>
﻿ዳግማዊ አጤ ምኒልክ ከጳውሎስ ኞኞ
የመጀመሪያው መጽሐፍ (የካቲት 1984 ዓ.ም)
ምኒልክ በ1836 ዓ.ም ነሐሴ 12 ቀን ቅዳሜ ዕለት ተወለዱ። አባታቸው ኃይለ መለኮት ሣህለሥላሴ ሲሆኑ እናታቸው ወይዘሮ እጅጋየሁ ለማ አዲያሞ ይባላሉ።
የምኒልክ እናት ወይዘሮ እጅጋየሁ የንጉስ ሣህለሥላሴ ሚስት የወይዘሮ በዛብሽ ገረድና የልጆች ሞግዚት ነበሩ። እጅጋየሁ የግርድና ሥራ የጀመሩት በንጉሥ ሣህለ ሥላሴ ቤት አልነበረም። ንጉሥ ሣህለ ሥላሴ ቤት ከመቀጠራቸው በፊት የአንኮበር ቤተ ክርስቲያን አለቃ የነበሩት የመምህር ምላት ገረድ ነበሩ። በአለቃ ምላት ቤት ግርድና ተቀጥረው ሳለ አንድ ቀን ጧት ለጓደኞቻቸው “….ዛሬ ማታ በሕልሜ ከብልቴ...
ጠቅላላውን የኢትዮጵያ ታሪክ ስንመለከት የኢትዮጵያ ነገሥታት ሁሉ በየዘመናቸው የየዘመኑን የውጭ ጥበብ ወደ ኢትዮጵያ ለማስገባት ያልተመኘ ንጉሥ የለም። አብዛኛዎቹም ከውጭ አገር የሚጠይቁት ጥበባዊ ሥራ የጥይት የመድፍ መሥሪያ ነው። ይህም ከውጭ የሚመጣውን ጠላት ለመከላከል ወይም ደግሞ ያገር ውስጥ ተቀናቃኙን ለመደምሰሻ ነው።
ምኒልክ በጦር መሣሪያ ፍለጋ ብቻ የተገቱ ሳይሆኑ በዘመናቸው በውጭ አገር የነበረውን ጥበባዊ ሥራ ወደ ኢትዮጵያ ያስገቡ ሰው ናቸው። አሁን በአገራችን የምናየው ወይም የምገለገልበት በኋለኛው ዘመን ከተፈለሰፉት አዳዲስ ግኝቶች በስተቀር በምኒልክ ጥረትና ዘመነ መንግሥት ወደ ኢትዮጵያ የገቡ ናቸው። እነኚህንም ጥንታዊ ሥልጣኔዎችን ወደ ኢትዮጵያ ለማስገባት ምኒልክ ምን ያህል ችግርና ፈተና ደርሶባቸው እንደነበር ከመጽሐፉ ውስጥ ገባ ስንል እናገኘዋለን። ምኒልክ ያን ሁሉ ችግር የለፉና ኢትዮጵን መሥርተው በእግርዋ ያቆሙ ሰው ናቸው።
  </TEXT>
</DOC>
<DOC>
 <DOCNO>97</DOCNO>
   <TEXT>
﻿የትምክህት እና የነፍጠኝነት ጋብቻ አድዋን ወለደ፡፡
(የካቲት 23 ቀን 2010 ዓም ተፃፈ፡፡)
ንጉሱ ገና የ 20 ዓመት ጎረምሳ ሆኖ የገናናውን የዳግማዊ
ቴዎድሮስ ልጅ ወይዘሮ አልጣሽን አገቡ፡፡ደጃዝማች የሚል
ማዕረግም ተደረጎታቸው፡፡ምርኮኛ ቢሆኑም መይሳው
ብልህነታቸውን አይተው በቤተመንግስታቸው አነገሷቸው፡፡
ደጃዝማች ምኒሊክ ግን ከቴዎድሮስ እልፍኝ ወጥቶ ሸፈተ፡፡
ባለቤቱን ትቶ ከቴዎድሮስ አምልጦ ራሱ ቴዎድሮስ ሆነ፡፡ ምኒሊክ
ያለቃ ፊት ሲቀላ እና ሲፈካ የሚሸበር እና የሚደሰት አጎብዳጅ
አልነበረም፡፡በራሱ የመመካት ደንዳና ትምክተኛነቱን ከአለቃው
ቴዎድሮስ በመሸሽ አሳየ፡፡ በቁርጥራጭ ጥቅማቅም ነገውን
የሚገብር፣ በማጎብደድ የሚችለውንም የማይችለውንም
በመሸከም ጀርባውን የሚያደክም.....ያላመነበትን ሁሉ
ለመሸከም ትምክህቱ አይፈቅድለትም ነበር፡፡ ራስን የመሆን
ትምክህት፡፡
....
ጣሊያን ዘመናዊ ጦር ታጥቆ በሰሜን ገባ፡፡ዳግማዊ ምኒሊክ
የጣሊያን ሰራዊት እንደ ፍልፈል መሬት እየጫረ ብለው ሰራዊቱን
ነፍሳት አድርገው ቆጠሩት፡፡ የምኒሊክ ወታደርም የጣሊያን
ሰራዊት እንደነፍሳት ቆጥሮ 70% በ 4 ሰዓታት ብቻ አጨደው፡፡
የመድፍ አፍ በምኒሊክ ሰራዊት ነፍጥ ተደፈነ፡፡ ከፍ ያለ
የእችላለሁ ትምክህት ጣሊያንን ውሃ ውሃ አሰኘው፡፡
..
በኢትዮ ኤርትራ ጦርነት 70ሺ ገብረናል፡፡በጋሻ እና በጎራዴ
በፈረስ ተጉዘን በአድዋ ጦርነት ግን ከ 100 ሺ ወታደር ከ 5-7
ሺ ብቻ ህይዎት ከፍለናል፡፡ የማነስ ቁልቁለት ይሉት ነገር ይሄ
ነው፡፡ ትምክህት በነፍጥ ይጠበቃል፡፡ነፍጠኞቻችን 1895
የጣሊያን ወታደሮችን ማርከው ተንከባክበው ይዘው ከሁለት
አመት በኃላ በድርድር ለጣሊያን አስረከቡ፡፡ትምክህት ላነሰ ነገር
ለመጨነቅ ዕድል ይነፍጋል፡፡ሞርኮኛ እና ታሳሪ አይደበደብም፡፡
ዛሬ የራሱን ዜጎች በማነስ አብዶ እያሰረ ብልት የሚያኮላሽ
የሚያሰቃይ ቡድን ከየት መጣ?! አድዋ ድልን እንጂ ነፃነትን
አላወረሰንም፡፡ አድዋም በየዘመኑ ሂደት እየሸሸን ነው፡፡
....
ዳግማዊ ምኒሊክ ብዙ ሰርተው ጥቂት እንኳን አይናገሩም፡፡፡
አድዋ የነፃነት በዓል ሆኖ የተከበረው ከ 7 ዓመት በኃላ ነው፡፡
ምክንያቱም ለምኒሊክ አድዋ ትንሽ ድል ነው፡፡ሌላ ድል ና ሞገስ
ይናፍቃል፡፡በጦርነት ለሞቱት ወታደሮችም አዝነው ስለነበር
የአድዋ የድል በዓል ለመጀመሪያ ጊዜ የተከበረው ከ 7 ዓመት
በኃላ በ 1895 ዓም ነው፡፡
....
እምየ ምኒሊክ እሁድ 12:00 የካቲት 23 ለሚጀመረው ጦርነት
እስከ ሌሊቱ ስድስት ሰዓት አድዋ ስላሴ የንግስ በዓል
የሚያከብሩ ይመሰል ተረጋግተው ይፀልዮ ነበር፡፡ የፆሎት
መፅሃፋቸው 11:00 አስቀምጠው በቀጥታ ነፍጥ አነሱ፡፡
የእብሪተኛው ወታደር አንገትም እንደ ጓሮ ጎመን በቀላሉ
ተቀነጠሰ፡፡ ከፍ ያለ ትምህክተኛነት እና ነፍጠኝነት በአድዋ ተራራ
ተጋብተው ድል ና ነፃነትን ፈጠሩ፡፡
...
ዓለም ላይ በአግባቡ ከተያዙ ትምክህትን እና ነፍጠኛነትን
የመሰሉ ተፈጥሮአዊ ፀጋዎች የሉም፡፡ የሩሲያ ገናናነት፣የአሜሪካ
እጀ ረጅምነት፣የጃፖን ስልጣኔ፣የሰሜን ኮሪያ እና የኢራን አዲስ
ጉልበት መሰረቱ የተጋገረው ትምክህትን ባዘለ ነፍጠኝነት ነው፡፡
ትምክህተኛ ስትሆን የሚያስመካህን ድጋፍ ፍለጋ ትፈጥናለህ፡፡
እንቢ ባይነት የትምክህት ፍሬ ነው፡፡ የአለቃን ስሜት እያደመጡ
መብረክረክ ታላቁን የሰው ፍጡር ወደ እንስሳትነት ይደምራል፡፡
ዓለም የደፋሮች ብቻ ናት...አድዋም የድፍረት ውጤት ናት፡፡
...
ብዙ አፍሪካውያን ከነጭ የተፈጠሩ ስለሚመስላቸው ለነጭ
ይሰግዳሉ፡፡አሊያም ያጎበድዳሉ፡፡ ይሄ በኛ በምኒሊክ በአድዋ
ተሽሯል፡፡ አድዋ ኢትዮጲያዊነት በምኒሊክ የተፈተለበት የጋራ
የማይቆሽሽ ሸማ ነው፡፡ የአፍሪቃም የነፃነት ጎህ ነው፡፡ የዓለም
ጥቁሮች ሁሉ የሰባዊነት መነሻ ነው፡፡
...
ምኒሊካዊነት ከፍ ይበልን!! አድዋም ይቅረበን!!!
  </TEXT>
</DOC>
<DOC>
 <DOCNO>98</DOCNO>
   <TEXT>
﻿ዛሬ የጥቁሮች ዋልታና መከታ ያረፉበት ቀን ነው፤ በጨረፍታ እንዘክራቸው፡፡
ባሕር ዳር፡ ታኅሳስ 03/2012ዓ.ም (አብመድ) ‹‹ምኒልክ መጓዙን የምትጠይቁኝ፣ 
ፊትም አላለፈ ኋላም አይገኝ፡፡›› 
ጀግኖች ያከብሯቸዋል፤ ፈሪዎች ይፈሯቸዋል፤ ይጠሏቸዋልም፤ ብልሆች በብልህነታቸው እየተደነቁ ሥራቸውን ከፍ ያደርጋሉ፡፡ ታሪክ የሚያውቅና ታሪክ ለመሥራት የሚቋምጥ ሁሉ ይኮራባቸዋል፤ እምዬ ምኒልክ፡፡
ዘራቸው ከነገሥታት፣ ከመኳንንትና ከመሳፍንት ይመዘዛል፡፡ አባታቸው ንጉሥ ናቸው፡፡ ከመወለዳቸው በፊት በእናታቸው ራዕይ ታይቶላቸዋል፡፡ ክረምቱ እየተገባደደ ነው፡፡ ወራጅ ውኃዎች ባዘቶ እየመሰሉ መውረድ ጀምረዋል፡፡ ሴቶችም ወንዶችም ቡሄን በሆያ ሆዬ ለማክበር ታላቅ ዝግጅት ላይ ናቸው፡፡ ወረኃ ነሐሴ ሊጋመስ ጥቂት ቀናት ብቻ ቀርተውታል፡፡ ዕለቱ ቅዳሜ ነበር፤ ነሐሴ 12/1836 ዓ.ም፤ በዚችም ቀን እንድ ታላቅ ሰው ተወለዱ፡፡ ንጉሠ ነገሥት ዳግማዊ አጼ ምኒልክ አባታቸው ኃይለ መለኮት ሳኅለሥላሴ ዘራቸው ከነገሥታት የሆነ፣ ራሳቸውም ንጉሥ የነበሩ ናቸው፡፡ እናታቸው ደግሞ ፈርሪ እግዚአብሔር ያደረባቸው ደግ እናት ነበሩ፡፡ ስማቸውም እጅግአየሁ ይባላሉ፡፡
እኒህ ደግ ሴት በአንኮበር በነበሩበት ወቅት ከንጉሡ ጋር ሳይገናኙ አስቀድሞ ታላቅ ነገር ታይቷቸው ነበር፡፡ ‹‹ዛሬ በሕልሜ በማኅጠኔ ፀሐይ ስትወጣ አየሁ……›› አሉ ይባላል፡፡ ከኃይለ መለኮት ጋርም ተገናኙ፤ ወንድ ልጅም ወለዱ፡፡ ይህ ልጅ በተወለደ ጊዜ አያቱ ንጉሥ ሳኅለሥላሴ የልጁ ስም ‹‹ምን ይልህ ሸዋ በሉት›› ብለው አዘዙ፡፡ ምን ይልህ ሸዋ ያሉበት ምክንያትም ልጃቸውን እጅግአየሁን በሚስትነት ሳያገቧት ስለወለዱ ‹‹የሸዋ ሰው ምን ይል ይሆን?›› በማለት ነበር፡፡ በኋላ ግን በሕልማቸው ከምን ይልህ ሸዋ ጋር አብረው ቆመው ከእርሳቸው ጥላ የልጁ ጥላ በልጦ በእግር የረገጡትን መሬት ሲያለካኩ እርሳቸው ከረገጡት ልጁ የረገጠው ረዝሞ አዩ፤ ይህን ሕልም ካዩ በኋላ ‹‹ምኒልክ የኔ ስም አይደለም፤ የሱ ነው ስሙን ምኒልክ በሉት›› ብለው አዘዙ፡፡ ይህን ያሉበት ምክንያት በጥንት ጊዜ ‹‹ምኒልክ በሚል ስም የሚነግሥ ንጉሥ ኢትዮጵያን ታላቅ ያደርጋታል›› የሚል ትንቢት ስለነበር ሳኅለሥላሴ ሲነግሡ ‹‹ስሜ ምኒልክ ይሁን›› ብለው ነበር፡፡
ሳኅለሥላሴ ምኒልክ በሚል ስም ለምን እንዳልነገሡ ክበረ ነገሥት እንዲህ ብሏል ‹‹… የሸዋው ንጉሥ ሳኅለሥላሴ ምኒልክ በሚል ስም ሊነግሡ ሲሉ አንድ መነኩሴ ‘በዚህ ስም አትንገሥ መጥፎ አጋጣሚ ያመጣብኃል፤ ይህ ስም የሚስማማው ከመጀመሪያው ወንድ ልጅህ ከኃይለ መለኮት ለሚወለደው ነው፡፡ ይህም ስም የሚወጣለት የልጅ ልጅህ ኢትዮጵያን አንድ የሚያደርግ ትልቅ ንጉሥ ይሆናል’ አሏቸው›› ይባላል፡፡ ለዚህም ነው የልጁን ስም ምኒልክ ያሉት፡፡
ምኒልክም በአንጎለላ ኪዳነምሕረት ክርስትና ተነስተው ‹ጠምቄ› በሚባል አካባቢ አደጉ፡፡ ጠምቄ በምትባልበት ሰባት ዓመታትን ከእናታቸው ጋር ተቀመጡ፡፡ አያታቸው ሳኅለሥላሴ ሲያልፉ ልጃቸው ኃይለመለኮት ዙፋኑን ተረከቡ፡፡ እርሳቸውም ጥቅምት 30/1848 ዓ.ም በንዳድ (በወባ) በሽታ ሕይወታቸው አለፈ፡፡
በወቅቱ ዓፄ ቴዎድሮስ ነግሠው ሀገሩን እያስገበሩ ነበርና ወደ ሸዋም አምርተው ነበር፡፡ ኃይለመለኮትም ከቴዎድሮስ ጋር ጦርነት ሊገጥሙ ቀጠሮ እንደያዙ ሞት ቀደማቸው፡፡ ኃይለመለኮት እንደተቀበሩ ዘመዶቻቸው ምኒልክን ይዘው ሸሹ፤ በኋላም ግን ምኒልክን ከማንከራተት ለዓፄ ቴዎድሮስ መስጠት የተሻለ መሆኑ ስለታመነበት ለዓፄ ቴዎድሮስ ተሰጡ፡፡ ምኒልክም በ1849 ዓ.ም መቅደላ ገቡ፡፡ አንደ ልጅም በቴዎድሮስ ቤት አደጉ፡፡ ዓፄ ቴዎድሮስ በ1856 ዓ.ም ልጃቸውን አልጣሽን አጋቧቸው፡፡ 
ዓፄ ምኒልክ በ21 ዓመታቸው ከመቅደላ ሾልከው ጠፉ፡፡ ነሐሴ 24/1858 ዓ.ም ምኒልክ ንጉሠ ሸዋ ተብለው ነገሡ፡፡ ዓፄ ቴወድሮስ ከጥቂት ዓመታት በኋላ መቅደላ ላይ ስለሞቱ ምኒልክም ግዛታቸውን አስፋፉ፡፡ ዓፄ ቴዎድሮስ መሞታቸው ሲሰማም ምኒልክ ‹‹አባቴ ሞተዋልና አዝኛለሁ እዘኑልኝ›› ብለው አዝነው አሳዝነዋል ይባላል፡፡
ዘመን ዘመንን እያለፈ ሲሄድ ዓፄ ዮሐንስ ሞተው መጋቢት 29/1881 ዓ.ም ‹‹ገዥህ እኔ ነኝ ባለህ እርጋ›› ብለው አዋጅ አስነገሩ፡፡ ጥቅምት 25/1882 ዓ.ም ንጉሠ ነገሥት ተብለው እንጦጦ ማርያም በታላቅ ድምቀት ነገሡ፡፡
ዓፄ ምኒልክ ንጉሠ ነገሥት ከመሆናቸው አስቀድሞ 24 ዓመታትን የሸዋ ንጉሥ ሆነው አገልግለዋል፡፡ በንግሥና ዘመናቸው ጠላትን አሳፈሩ፤ ጉልበታምን አስገበሩ፤ ለጥቁሮች መከታ ሆኑ፡፡ ከሮም ሩቅ ‹‹ኢትዮጵያ ወዮልሽ አንቺ ምድር ብሎ›› የመጣውን የጣሊያንን ጦር በሰዓታት ጦርነት ድል መትተው በመላው ዓለም የሚኖር ጥቁር ሕዝብ አንገቱን ቀና እንዲያደርግ በር ከፈቱ፡፡ 
ለዚህም ነው ‹‹ምኒልክ ተወልዶ ባያነሳ ጋሻ፣ 
ግብሩ እንቁላል ነበር ይሄን ጊዜ ሀበሻ›› የተባለላቸው፡፡
ጥቁር ሁሉ ‹‹አባታችን መመኪያችን፣ አለኝታችንም›› አላቸው፡፡ ነጭ ሁሉ ‹‹ይሄስ ምድራዊ ብቻ አይደለም፤ ኃይለኛና ጀግንነቱ ልክ የሌለው ብልህ ንጉሥ ነው›› አለ፡፡ በዘመናቸው የሀገራቸውን ክብር በጦርነት አውድማ ከማስጠበቃቸውም በላይ ወደ ሀገራቸው ስልጣኔ እንዲገባ በሩን የከፈቱ ታላቅ ንጉሥም ነበሩ፡፡ ለአብነት ዘመናዊ ትምህርት፣ ባቡር፣ ስልክ፣ ኤሌክትሪክ፣ አውቶሞቢል፣ ባሕር ዛፍ፣ ቧንቧ ውኃ፣ ሕክምና፣ ሆስፒታል፣ ፋርማሲ፣ ባንክ፣ ገንዘብ፣ ማተሚያ፣ ጋዜጣ፣ ሆቴል፣ ወፍጮ፣ የሙዚቃ ትምህርት፣ ቀይ መስቀል፣ ወዘተ በርከት ያሉ ዘመናዊነትን አምጥተዋል፡፡
ዓለምን የሚያስደም፣ የሚያኮራና በግርምት የሚያስጠራ ብዙ ታሪክ ለሀገራቸው ሠርተዋል፡፡ የጥቁሮች አባት የጣሊያኖች አዛዥ ንጉሠ ነገሥት ምኒልክ በወርኃ ታኅሳስ በሦስተኛው ቀን 1906 ዓ.ም አረፉ፡፡ አልፈውም የማያልፍ ሥራ ሠርተው ስላለፉ አረፉ አንጂ ሞቱ አንላቸውም፡፡ የጀግና አጽሙ በመቃብር ቢውልም ሥራውና ዝናው ግን ከአደባባይ አይወርድም፡፡ ጀግና እንደሰው አፈር ቢለብስም ዝናውና ጀግንነቱ ግን አይቀንስም፡፡
የሀገሬው ሰው ‹‹ምኒልክ መጓዙን የምትጠይቁኝ፤ 
ፊትም አላለፈ ኋላም አይገኝ፡፡ 
ምኒልክ ተክላችን ወዴት ጠፉ ካገር፤
ሸዋ አዲስ አበባ ታይቶባቸው ነበር፡፡ 
ያ ዳኜው ምኒልክ ሁዳዱን አስፍቶ፤
በየቦታው ተልሞ በየቦታው ተግቶ፤
ሳይጨርስ አረፈ አዝመራውን ትቶ›› እያለ ጀግናውን ሸኝቷል፡፡
ታሪኩን ያወቀ ሁሉ ታሪክ ይሠራል፤ በታሪኩም ይኮራል፤ ታሪኩን የማያውቅ ደግሞ በታሪኩ ያፍራል፤ ታሪከኞችን ይፈራል፤ ታሪክ ከመሥራትም ይቆጠባል፡፡ ሠላም መልካም እረፍት፡፡
ምንጭ፡- የጳውሎስ ኞኞ ‹አጤ ምኒልክ› መጽሐፍ
  </TEXT>
</DOC>
<DOC>
 <DOCNO>99</DOCNO>
   <TEXT>
﻿ዘመን ቢለወጥ ወቅት ቢፈራረቅ ዘመን የሚሻገሩ የዳግማዊ ዐፄ ምኒልክ ታሪካዊ ንግግሮች በጥቂቱ.......!!!
➶. ሰው ሁሉ እኩል ስለሆነ ማንም ሰው ሰውን ባሪያ አይበል ።
➶. ሁሉም ሰው በየኃይማኖቱ ይደር ።
➶. ድኻ እወደደበት ቦታ ይቀመጥ ። በዘር ፣ በወገን ልዩነት አይከልከል ።
➶. የመሬት ጥያቄ ላቀረቡ የውጭ አገር ሰዎች ንጉሡ የሰጡት መልስ፡- ‹‹ የኛ አገር ፍትሐ ነገሥት ልዑሎች መሬት ይሽጡ አይልም ። ያገሬ መሬት ባለቤቱ ሌላ ነው ። ከአባቶቻቸው እየተቀበሉ ያቆዩት መሬት ነው ።... መሬቱ የሁሉም ስለሆነ አይሸጥም ። ማንም ሰው መሬቱን ሊሸጥ አይችልም ። መሬትን መሸጥ፣ መስጠትም የሚችለው የመሬቱ ጌታ ህዝብ ነው ››
➶. ለመንግሥት ተሿሚዎች የሰጡት መመሪያ፡- ‹‹… እንቅልፍ ሳትወዱ ፣ መጠጥ ሳታበዙ፣ ገንዘብን ጠልታችሁ ተግታችሁ ሥራችሁን ፈጽሙ ። እኔ እናንተን ስለአመንኩ እናንተም የምታምኑትን ፣ ገንዘብ የማይወደውን፣ ድኻ የማይበድለውንና የሚረዳችሁን ሰው እያመለከታችሁኝ ከሥራው በመግባት መንግሥታችንን እርዱ ››
➶. በጣም ወደኋላ የቀረን ሕዝቦች ነን ። ገና የሚሠራ ብዙ ሥራ ስላለ ወጣቶቻችን መማር አለባቸው ።
➶. አባት ያለህ የአባትህን እሰጥሀለሁ፤ አባትህን መርቅ ። አባት የሌለህ አባትህ እኔ ነኝና ደጅ ጥናኝ ።
➶. እኔ ቤት እንጀራ የለም ። እንጀራ ያለው ትምህርት ቤት ስለሆነ ፤ እሠራሁት ትምህርት ቤት ልጆቻችሁም እያስገባችሁ አስተምሩ ።
➶. የኔ ርስት ኢትዮጵያ ናት ፤ የግል ርስት አልፈልግም ። ደግሞስ የተሾምነው እርስት ከተካፈልን ለሕዝቡ ማን ያካፍለዋል?
➶. ሐገራችን አንድትለማ የሚቀርቡንን ሁሉ በታላቅ ደስታና በአክብሮት እንቀበላቸዋለን ። በሌላ ለሚመጡብን ግን ፤ ሁላችን ሳናልቅ ሀገራችንን ለባዕድ አሳልፈን እንሰጥም ።
➶. የሚጠሉህን ሰዎች ከማጥፋት ፤ የሚጠላብህን ማጥፋት እንዲሉ ፤ የሸፈቱባቸውን ፣ የወጉአቸውንና ያሤሩባቸውን ሰዎች በጋብቻ ፣ በዝምድና ወይም ወዳጅ አድርገው ያቀርባሉ እንጂ ክፉን በክፉ መመለስና መበቀልን አይሹም ።
➶. አንድ የፈረንሳይ ዜጋ የቦታ ግዥ ፈቃድ ሲጠይቃቸው ምኒልክ በሰጡት መልስ ፡- ‹‹ ያገሬ መሬት የሁሉም 
ኢትዮጵያዊ ስለሆነ ፤ መሬት መሸጥ መለወጥ የሚችለው ሕዝቡ ነው ። ደግሞስ የውጭ ዜጎች መሬት እንዲገዙ ከፈቀድኩና ባለመሬት ከሆኑ ፤ ለኔ ምን ቀርቶ እገዛለሁ....? ›› አሉ ።
ምንጭ ፡- የዳግማዊ ምኒልክ መታሰቢያ መጽሔት ቁጥር 1. ነሐሴ 1992 ዓ.ም
  </TEXT>
</DOC>
<DOC>
 <DOCNO>125</DOCNO>
   <TEXT>
﻿የአሜሪካው የውጭ ጉዳይ ሚኒስቴር በኢትዮጵያ ለተፈጠረው ችግር መፍትሄው ነጻነትን ማስፋትእና ሁሉን አቀፍ ውይይት መደረግ ሲችል ነው አሉ የውጭ ጉዳይ ሚኒስትር ቲሊርሰን እንዳሉት በኢትዮጵያ እየተደረገ ያለውን ስልጣንን የማሸጋገር ሂደት እንደግፈዋለን ያሉት ባለስልጣኑ፣ አሜሪካ የአስቸኳይ ጊዜ አዋጁን በጥብቅ መቃወሙዋንም ገልጸዋል። የአስቸኳይ ጊዜ አዋጁ የዜጎችን መብት እንደሚገድብ በተለይም ሃሳብን የመግለጽ ነጻነትን እንደሚያፍን ለኢትዮጵያ ባለስልጣናት እንደገለጹላቸው ሚኒስትሩ ተናግረዋል። የጸጥታ ሃይሎች ጸጥታ በሚያስከብሩበት ወቅት የሰዎችን መብት እንዲያክብሩና አስፈላጊውን ጥንቃቄ እንዲያደርጉ ለኢትዮጵያው የውጭ ጉዳይ ሚኒስቴር ወርቅነህ ገበየሁ እንደገለጹላቸው የተናገሩት ቲሊሪሰን፣ “የዲሞክራሲ ለውጥ የሚመጣው፣ የኢኮኖሚ እድገት የሚኖረውና ዘላቂ ሰላምና መረጋጋት የሚፈጠረው ፣ ነጻነትን በገደብ ሳይሆን፣ ሁሉን አቀፍ የፖለቲካ ሂደት በማካሄድ ሲቻል ነው”ብለዋል። ዲሞክራሲ ለማምጣት ጊዜ የሚወስድ በመሆኑ፣ የኢትዮጵያ ህዝብ ከአመጽ በመራቅ የዲሞክራሲ ሂደቱ እውን እንዲሆን ድጋፍ መስጠት እንደሚኖርበት ማበረታታት እፈልጋለሁ ያሉት የውጭ ጉዳይ ሚኒስትሩ፣ ይህን የምናገረው ኢትዮጵያ በጣም ጠቃሚ አገር ስለሆነች ነው ብለዋል። የእስረኞች መፈታት አወንታዊ እርምጃ ነው ያሉት ቲሊርሰን፣ ሃሳብን የመግለጽ ነጻነት ከዚህ በበለጠ ደረጃ እንዲሰፋ ተጨባጭ እርምጃዎች መወሰድ አለባቸው ሲሉ አክለዋል። የአፍሪካ ህብረት መቀመጫ የሆነችው ኢትዮጵያ፣ በሰላም ማስከበር ስራ ላይ እያደረገችው ያለውን አስተዋጽዎ አሜሪካ እውቅና እንደምትሰጠውም ባለስልጣኑ ተናግረዋል።
  </TEXT>
</DOC>
<DOC>
 <DOCNO>126</DOCNO>
   <TEXT>
﻿ ለ6 ወር የሚተገበረው የአስቸኳይ ጊዜ አዋጅ በህዝብ ተወካዮች ም/ቤት በ2/3ኛ ድምፅ የፀደቀ ሲሆን የአዋጁን ድንጋጌዎች ተላልፎ የተገኘ እስከ 5 ዓመት በሚደርስ እስራት ይቀጣል ተብሏል፡፡ 
የአስቸኳይ ጊዜ አዋጁ በ346 ድጋፍ፣በ88 ተቃውሞና በ7 ድምጸ ተአቅቦ ጸድቋል ተብሎ ነበር፡፡ ሆኖም በኋላ ላይ በተሰጠው መግለጫ፤አዋጁ በ395 የድጋፍ ድምጽ ጸድቋል በሚል ተስተካክሏል፡፡ 
የአስቸኳይ ጊዜ አዋጁን የተቃወሙት በአብዛኛው የኦሮሚያ ክልል ተመራጭ የፓርላማ አባላት መሆናቸውም ታውቋል፡፡ 
ጠቅላይ አቃቤ ህግ አቶ ጌታቸው አምባዬ፤ የአዋጁን አስፈላጊነት ባብራሩበት ንግግራቸው፤ በዋናነት አዋጁ ትኩረት ያደረገው የፀጥታ ችግሮችን ከመሰረቱ ማድረቅ ላይ ነው ብለዋል፡፡ ግጭቶች ከጊዜ ወደ ጊዜ እየተባባሱ አድማሳቸው እየሰፋ መጥቷል ያሉት አቶ ጌታቸው፤ የዜጎች የመንቀሳቀስ መብት፣ በፈለጉበት ቦታ ተዘዋውሮ የመኖርና ሃብት አፍርቶ የመጠቀም መብትን የሚገድቡ እንቅስቃሴዎች ተበራክተዋል፣ አሳሳቢ ደረጃም ደርሰዋል ብለዋል፡፡ 
አሁን እየተከሰቱ ያሉ ሁከቶች ኃይል የተቀላቀለበት የሰው ህይወት የሚቀጠፍበት፤ ብሄርን መነሻ በማድረግ ዜጎችንም የሚያፈናቅል ሆኗል ተብሏል። በሌላ በኩል በከተሞች ህገ ወጥ የመሬት ወረራዎች መበራከታቸውንም አቶ ጌታቸው ጠቁመዋል፡፡
አዋጁም እነዚህን ችግሮች ከምንጩ ለማድረቅ ታቅዶ የተዘጋጀ ነው ብለዋል፡፡ ለዚህም ሲባል ከዚህ ቀደም ከነበረው የአስቸኳይ ጊዜ አዋጅ በተለየ ሁኔታ በዋናነት የሚተኮረው የሁከት ጠንሳሾችና አቃጆች ላይ ይሆናል ተብሏል፡፡ 
ሌላው አዋጁ በዋናነት ትኩረት የሚያደርገው የተፈናቀሉ ወገኖችን ወደ ነበሩበት ለመመለስ የሚደረግን ጥረት ማገዝ ላይ ይሆናል ያሉት አቶ ጌታቸው፤ ህዝባዊ አገልግሎት በሚሰጥባቸው የስፖርት ማዘውተሪያ ስታዲየሞችና የሃይማኖት ተቋማት የመሳሰሉት አካባቢ የሚፈጠሩ ሁከቶችን መቆጣጠር ላይ ትኩረት ይደረጋል ብለዋል፡፡ 
ህገ ወጥ የመሬት ወረራንና ግንባታን እንዲሁም የኢንቨስተሮችን መሬት በህገ ወጥ መንገድ መውሰድን መከላከል ላይ አዋጁ ያተኩራል ተብሏል፡፡ 
በአዋጁ ማብራሪያ ላይ አስተያየትና ጥያቄ ያቀረቡ በርካታ የምክር ቤት አባላት፤ በተለይ በአዋጁ አፈፃፀም ላይ በየደረጃው ያሉ የክልል የአስተዳደር አካላት ድርሻ ሊኖራቸው ይገባል ያሉ ሲሆን በተለያዩ አንቀፆች ላይም ማሻሻያዎችን ጠይቀዋል፡፡
የምስራቅ ወለጋ ዞን የፓርላማ ተመራጭ ባቀረቡት አስተያየት፤ በነቀምት ከተማ ተከስቶ ከነበረው ግጭትና ተቃውሞ ጋር ተያይዞ የዞኑ ም/አስተዳዳሪና የነቀምት ከተማ ከንቲባ መታሰራቸውን በመጥቀስ፤ በዚህ አዋጅ አስተዳደሮች ሰለባ ከመሆን ይልቅ አብረው መስራት ቢችሉ የተሻለ ነው ብለዋል፡፡ 
አንድ አባልም አዋጁ ለ6 ወር ከሚፀና ወደ 3 እና 4 ወር ዝቅ ቢል የሚል አስተያየት ሰንዝረዋል፡፡
የሰብአዊ መብት ጥሰቶችን ከመስጋት አንፃር አዋጁ በህዝቡ ተቀባይነት ላያገኝ ይችላል የሚል ስጋት እንዳላቸው የገለፁ አንድ የምክር ቤት አባል “ማንኛውም የመገናኛ ዘዴ ሊቋረጥ ይችላል” የሚለው ድንጋጌም በመገናኛ ብዙኃን ህልውና ላይ ችግር ሊፈጥር ይችላል የሚል ስጋት ተፈጥሯል” ብለዋል፡፡ 
እኚሁ የምክር ቤቱ አባል፤ ህገ ወጥ የመሬት ወረራ የተመለከቱ ጉዳዮች በመደበኛ ህግ ሊታዩ ይችላል የሚል ሃሳብ አቅርበዋል፡፡ 
“ኮማንድ ፖስቱ የተለጠጠ ሥልጣን ነው የተሰጠው” ያሉ ሌላው የምክር ቤት አባል በበኩላቸው፤ “ኮማንድ ፖስት ከመሬት ጋር ምን አገናኘው?” ሲሉ ጠይቀዋል፡፡ በህዝባችን ላይ ስጋት የፈጠረው የተለጠጡ መብቶች ለኮማንድ ፖስቱ መሰጠቱ ነው ሲሉ አክለዋል፡፡ 
ከምክር ቤቱ አባላት ለተነሱት ጥያቄዎች ምላሽና ማብራሪያ የሰጡት ጠቅላይ አቃቤ ህጉ፤ በአሁኑ ወቅት ሁከትና ብጥብጥ እየተጠራ ያለው በማህበራዊ ሚዲያ መሆኑን በመጥቀስ፤ መገናኛ ዘዴዎችን መቆጣጠር የሚያስችል ሁኔታ ለኮማንድ ፖስቱ ካልተፈቀደ የአስቸኳይ ጊዜ አዋጁ ትርጉም አይኖረውም ብለዋል፡፡ 
ከመሬት ጋር በተያያዘ በመደበኛ ህግ፣ ህገ ወጥ የመሬት ወረራን የክልልና የፌደራል አስተዳደሮች ማስቆም ባለመቻላቸው በአዋጁ መካተቱን የጠቀሱት አቶ ጌታቸው፣ “ህግና ስርዓት የለም በሚል መሬት የሚወረርበትና ህገ ወጥ ግንባታ የሚከናወንበት ሁኔታ ተፈጥሯል” ብለዋል፡፡
“የኢንቨስተሮች መሬትን መቀማትም በህግና በስርአት መሆን አለበት ከዚህ ውጪ ያለ እርምጃ በቸልታ አይታለፍም” ብለዋል - ጠቅላይ አቃቤ ህጉ፡፡
አዋጁ፤ “የወንጀል ተጠያቂነትን” ባስቀመጠበት አንቀፁ፤ “መደበኛ ህግ የተመለከተው እንደተጠበቀ ሆኖ በዚህ አዋጅ የተመለከቱ ከአስቸኳይ ጊዜ እርምጃዎችና መተባበር ጋር የተያያዙ ግዴታዎችን ተላልፎ የተገኘ ማንኛውም ሰው እስከ አምስት ዓመት በሚደርስ ፅኑ እስራት ይቀጣል” ይላል፡፡   

  </TEXT>
</DOC>
<DOC>
 <DOCNO>127</DOCNO>
   <TEXT>
﻿ራሱን ኮማንድ ፖስት ብሎ የሚጠራው ቡድን በኦሮምያ ክልል አመራሮች ላይ እርምጃ እየወሰደ ነው (ኢሳት ዜና የካቲት 29 ቀን 2010 ዓ/ም) የአስቸኳይ ጊዜ አዋጁን ሰበብ በማድረግ ራሱን ኮማንድ ፖስት ብሎ የሚጠራው ቡድን በኦሮምያ ክልል ፖሊሶችና አመራሮች ላይ የሚወስደውን እርምጃ ቀጥሎበታል። እርምጃው በኦህዴድ ላይ ከፍተኛ አደጋ ደቅኖበታል። በአዲስ አበባ ዙሪያ በሚገኙ በተለይን በለገጣፎ አካባቢ ተመድበው ይሰሩ የነበሩ የኦሮምያ ፖሊስ አባላት ምሽት ላይ በድንገት በቁጥጥር ስር መዋላቸውን፣ በወረዳው ውስጥ በተለያዩ ደረጃዎች የሚገኙ አመራሮች መታሰራቸውን የደረሰን መረጃ ያመለክታል። በለገጣፎ 3 የአጋዚ ወታደሮች በኦሮምያ ፖሊሶች ጥቃት ከተፈጸመባቸው በሁዋላ፣ ትናንት ፖሊሶችን የመከታተል እርምጃው ተጠናክሮ እንደነበር የገለጹት ምንጮች፣ ምሽት ላይ በርካታ ፖሊሶች ተይዘው ወደ እስር ቤት ተወስደዋል። ፖሊሶችን የማባረርና የማሰር እርምጃው በሰንዳፋ፣ ገላን፣ ሆለታ፣ ቡራዩ፣ ሱሉልታ፣ ወለጋ፣ ሃረር፣ መቱና ጂማ የቀጠለ ሲሆን፣ ከዚህ በተጎዳኝ የቄሮ አባላት ናቸው የተባሉ በብዙ መቶዎች የሚቆጠሩ ወጣቶች ተይዘው ታስረዋል። የአይን እማኞች እንደገለጹት ታርጋ ያላቸውና የሌላቸው፣ የቤት እና የመንግስት መስሪያ ቤት መኪኖች እንዲሁም የጤና ጥበቃ አምቡላንሶች ሳይቀሩ በምሽት የታፈሱ ወጣቶችን ይዘው ወደ አልታወቀ ስፍራ ወስደዋል። እርምጃው በኦህዴድ ላይ የተቃጣ ዘመቻ ተደርጎ ተወስዷል። የኮማንድ ፖስቱ ሴክሬታርያት የሆኑት አቶ ሲራጅ ፈርጌሳ የሰዎችን መያዝ ቢያረጋግጡም፣ ኦህዴድ ግን እስካሁን መግለጫ ከመስጠት ተቆጥቧል። በተለይ ከቄሮ ጋር አብረው ይሰራሉ የተባሉት የድርጅቱ አባላት እየተያዙ መታሰራቸው፣ አጠቃላይ የኦህዴድን መዋቅር የማፍረስ ዘመቻ ተደርጎ እየተቆጠረና በአባላቱ ላይ ብዥታ እየፈጠረ ነው። በሌላ በኩል የአምቦ ዩኒቨርስቲ መምህር እና ታዋቂው ጸሃፊ መምህር ስዩም ተሾመ መታሰሩ ታውቋል። ስዩም ስለአገዛዙ ምንነት በድፍረት በመጻፍ እንዲሁም ምሁራዊ ትንታኔዎችን በመስጠት ይታወቃል። የተለያዩ ማስፈራሪያዎች ሲደርሱት የነበረው ስዩም፣ በኦሮምያ የተጠራው የ3 ቀናት የስራ ማቆም አድማ እንደተጠናቀቀ በወታደሮች ተወስዶ ታስሯል። ሰሞኑን ወታደራዊ አዛዦች እያስወሰዱ ባለው እርምጃ የ10 ልጆች አባት የሆኑት አቶ ድጋፌ ደንዴናን ጨምሮ በርካታ ሰዎች ተገድለዋል፣ ብዙዎችም ቆስለዋል። የአጋዚ ወታደሮች ሱቆችን እየሰበሩ በመግባት ንብረት መውሰዳቸውንም የአይን እማኞች ይገልጻሉ።
  </TEXT>
</DOC>
<DOC>
 <DOCNO>128</DOCNO>
   <TEXT>
﻿(ኢሳት ዲሲ–የካቲት 27/2010) በኢትዮጵያ የአስቸኳይ ጊዜ አዋጁ ከተደነገገና ተግባራዊ ከሆነ በኋላ የሃገሪቱ ሰላምና አንድነት በአሳሳቢ ደረጃ ላይ እንደሚገኝ የኦሮሞ ፌደራሊስት ኮንግረስ /ኦፌኮ/ገለጸ።
ኦፌኮ በሃገሪቱ ወቅታዊ ጉዳይ ላይ ባወጣው መግለጫ የአስቸኳይ ጊዜ አዋጁ የተደነገገበት ሁኔታና የጸደቀበት መንገድ ሕገወጥ በመሆኑ አንቀበለውም ብሏል።
አዋጁ ሕገመንግስቱን በጣሰ መልኩ የተፈጸመ በመሆኑም ጉዳዩን ለሚመለከተው የሕግ አካል ለማቅረብ መዘጋጀቱንም ኦፌኮ ገልጿል።
የኦፌኮ መግለጫ እንደሚያመለክተው ከአስቸኳይ ጊዜ አዋጁ በኋላ የሃገሪቱ ሰላምና አንድነት በአደገኛ ሁኔታ ላይ ይገኛል።
ምክንያቱ ደግሞ አዋጁ የተደነገገበት ሁኔታና በፓርላማ የጸደቀበት መንገድ ሕገ መንግስቱን በጣሰ መልኩ መሆኑ ነው ብለዋል።
እናም ኦፌኮ የአስቸኳይ ጊዜ አዋጁን እንደማይቀበለው ነው የገለጸው።
እንደ ኦሮሞ ፌደራሊስት ኮንግረስ/ኦፌኮ/መግለጫ ከአስቸኳይ ጊዜ አዋጁ ጋር ተያይዞ ለተከሰቱትና እየተከሰቱ ላሉት የሕግ ጥሰቶችና የዜጎች ጉዳት አሁን በአገዛዝ ላይ ያለው የሕወሃት/ኢሕአዴግ አስተዳደር ሃላፊነቱን ይወስዳል።
ኦፌኮ ሕዝቡ ለዚህ አዋጅ እንዳይገዛም ይፋዊ ጥሪ አድርጓል።
የአስቸኳይ ጊዜ አዋጁ ሕግን በጣሰ መንገድ የተደነገገ በመሆኑም ጉዳዩን ለሚመለከተው ሕጋዊ አካል ለማቅረብ መዘጋጀቱንም ኦፌኮ ገልጿል።
ኦፌኮ እንደሚለው የአስቸኳይ ጊዜ አዋጁ በሕገመንግስቱ በተቀመጠው መስፈርት መሰረት ካለመውጣቱ ሌላ በፓርላማም 2/3ኛ ድምጽ ሳያገኝ ውድቅ የተደረገ መሆኑ ሊታወቅ ይገባል።
በፓርላማ ጸድቋል የተባለውም ቁጥሩን በማጭበርበር ነው ሲል ኦፌኮ ሕጉን ጠቅሶ እንደማይቀበለው ገልጿል።
ኦፌኮ በመግለጫው ማጠቃለያ ላይ የኢትዮጵያ ሕዝብና አለምአቀፉ ማህበረሰብ ሃገሪቱ ያለችበትን ውስብስብ ችግር በመገንዘብ የበኩሉን እገዛ እንዲያደርግም ጥሪ አቅርቧል።
  </TEXT>
</DOC>
<DOC>
 <DOCNO>129</DOCNO>
   <TEXT>
﻿የአሜሪካው የውጭ ጉዳይ ሚኒስቴር በኢትዮጵያ ለተፈጠረው ችግር መፍትሄው ነጻነትን ማስፋትእና ሁሉን አቀፍ ውይይት መደረግ ሲችል ነው አሉ 
 የውጭ ጉዳይ ሚኒስትር ቲሊርሰን እንዳሉት በኢትዮጵያ እየተደረገ ያለውን ስልጣንን የማሸጋገር ሂደት እንደግፈዋለን ያሉት ባለስልጣኑ፣ አሜሪካ የአስቸኳይ ጊዜ አዋጁን በጥብቅ መቃወሙዋንም ገልጸዋል። የአስቸኳይ ጊዜ አዋጁ የዜጎችን መብት እንደሚገድብ በተለይም ሃሳብን የመግለጽ ነጻነትን እንደሚያፍን ለኢትዮጵያ ባለስልጣናት እንደገለጹላቸው ሚኒስትሩ ተናግረዋል። የጸጥታ ሃይሎች ጸጥታ በሚያስከብሩበት ወቅት የሰዎችን መብት እንዲያክብሩና አስፈላጊውን ጥንቃቄ እንዲያደርጉ ለኢትዮጵያው የውጭ ጉዳይ ሚኒስቴር ወርቅነህ ገበየሁ እንደገለጹላቸው የተናገሩት ቲሊሪሰን፣ “የዲሞክራሲ ለውጥ የሚመጣው፣ የኢኮኖሚ እድገት የሚኖረውና ዘላቂ ሰላምና መረጋጋት የሚፈጠረው ፣ ነጻነትን በገደብ ሳይሆን፣ ሁሉን አቀፍ የፖለቲካ ሂደት በማካሄድ ሲቻል ነው”ብለዋል። ዲሞክራሲ ለማምጣት ጊዜ የሚወስድ በመሆኑ፣ የኢትዮጵያ ህዝብ ከአመጽ በመራቅ የዲሞክራሲ ሂደቱ እውን እንዲሆን ድጋፍ መስጠት እንደሚኖርበት ማበረታታት እፈልጋለሁ ያሉት የውጭ ጉዳይ ሚኒስትሩ፣ ይህን የምናገረው ኢትዮጵያ በጣም ጠቃሚ አገር ስለሆነች ነው ብለዋል። የእስረኞች መፈታት አወንታዊ እርምጃ ነው ያሉት ቲሊርሰን፣ ሃሳብን የመግለጽ ነጻነት ከዚህ በበለጠ ደረጃ እንዲሰፋ ተጨባጭ እርምጃዎች መወሰድ አለባቸው ሲሉ አክለዋል። የአፍሪካ ህብረት መቀመጫ የሆነችው ኢትዮጵያ፣ በሰላም ማስከበር ስራ ላይ እያደረገችው ያለውን አስተዋጽዎ አሜሪካ እውቅና እንደምትሰጠውም ባለስልጣኑ ተናግረዋል።
  </TEXT>
</DOC>
<DOC>
 <DOCNO>130</DOCNO>
   <TEXT>
﻿የአስቸኳይ ጊዜ አዋጁ በአጭር ጊዜ ውስጥ መነሳት አለበት ተባለ
 በኢትዮጵያ ተግባራዊ የተደረገው የአስቸኳይ ጊዜ አዋጅ በአጭር ጊዜ ውስጥ መነሳት እንዳለበት የውጭ ጉዳይ ሚኒስትር ሬክስ ቴሊርሰን አሳሰቡ።
ኢትዮጵያን ጎብኝተው ወደ ጅቡቲ ያመሩት የአሜሪካው የውጭ ጉዳይ ሚኒስትር በኢትዮጵያ በአሁኑ ጊዜ ያለው ችግር ሊፈታ የሚችለው ነጻነትን በማስፋት ብቻ ነው ብለዋል።
የአሜሪካው ውጭ ጉዳይ ሚኒስትር ሬክስ ቴሊርሰን አምስት የአፍሪካ ሃገራትን ለመጎብኘት በጀመሩት ጉዞ በኢትዮጵያ የመጀመሪያውን ጉብኝት አድርገው ጅቡቲ ገብተዋል።
የውጭ ጉዳይ ሚኒስትሩ ቴሊርሰን ኢትዮጵያን ከጎበኙ በኋላ የሰጡት መግለጫ ደግሞ የተደበላለቀ ስሜትን የሚያጭር መሆኑ ነው የተገለጸው።
በአንድ በኩል በሰጡት መግለጫ የአስቸኳይ ጊዜ አዋጁ በአጭር ጊዜ ውስጥ እንዲነሳ የጠየቁበት ሁኔታ ነበር።
ይህን ሲሉም በኢትዮጵያ ውስጥ ያለውን ችግር ለመፍታት ከአስቸኳይ ጊዜ አዋጁ ይልቅ ነጻነትን ማስፋት ትክክለኛ መፍትሄ መሆኑን ነው ያሳሰቡት።
እናም አስቸኳይ ጊዜ አዋጁ የዲሞክራሲና የሰብአዊ መብት ጥሰትን ሊያስከትል እንደሚችል ሬክስ ቴሊርሰን ስጋታቸውን ገልጸዋል።
በሌላ በኩል ደግሞ የአሜሪካው የውጭ ጉዳይ ሚኒስትር ጠቅላይ ሚኒስትር ሃይለማርያም ደሳለኝ በፈቃዳቸው ስልጣን ለመልቀቅ መወሰናቸው የዲሞክራሲ ሂደትን ያፋጥናል፣ተተኪ ሰው መምረጥም የስልጣን ሽግግርን ያመጣል ማለታቸው በኢትዮጵያ ዲሞክራሲ ያለ እንዲመስል የሚያደርግ ነው ሲሉ ትችታቸውን የሰነዘሩባቸው በርካቶች ናቸው።
እናም አሜሪካ አሁን ያለው አገዛዝ እንዲቆይ የፈለገች ይመስላል ሲሉ የፖለቲካ ተንታኞች አስተያየታቸውን ሰጥተዋል።
ቴሊርሰን በኢትዮጵያ በነበራቸው ቆይታ ከአፍሪካ ሕብረት ኮሚሽነር ሙሳ ፋቂ ማህማት ጋር ተወያይተዋል።
በዚሁም ቻይና በአፍሪካ ሃገራት ኢንቨስትመንትን የምታስፋፋው የአፍሪካ ሃገራትን በብድር በመዝፈቅ መሆኑ ጉዳቱ ሊያምዝን እንደሚችል መምከራቸው ነው የተነገረው።
የአሜሪካው ውጭ ጉዳይ ሚኒስትር ቴሊርሰን ከኢትዮጵያ ጅቡቲ ከዚያም በኬንያና በቻድ እንዲሁም በናይጄሪያ ጉብኝት ካደረጉ በኋላ ወደ ሃገራቸው እንደሚመለሱ ይጠበቃል።።
  </TEXT>
</DOC>
<DOC>
 <DOCNO>131</DOCNO>
   <TEXT>
﻿ኮማንድ ፖስቱ ባለሀብቶችን እየዘረፈ መሆኑ ተገለጸ። ለኢሳት ከአራት ከተሞች የደረሰው መረጃ እንደሚያመለክተው ከፌደራል በጀት ያልተመደበለት ኮማንድ ፖስቱ ለቀለብና ለእንቅስቃሴው የሚያስፈልገውን ገንዘብ ከባለሀብቶች እየሰበሰበ ነው። የጸረ ሰላም ሀይሎችን እንቅስቃሴ ትደግፋላችሁ በሚል በኮማንድ ፖስቱ የሚታሰሩ ባለሀብቶች ከእስር የሚለቀቁት በገንዘብ ተደራድረው መሆኑም ተመልክቷል። የገንዘብ አቅማቸውን ከየከተሞቹ ንግድና ኢንዱስትሪ መስሪያ ቤት መረጃ የሰበሰበው ኮማንድ ፖስቱ እንደየአቅማቸው ዳጎስ ያለ ገንዘብ እንዲከፍሉ አለበለዚያ በእስር እንደሚቆዩ በማስፈራራት ዘረፋ ላይ መሰማራቱ ታውቋል።
በአምቦ በወሊሶ፡ በባህርዳር ከእስር የተለቀቁና ስማቸው እንዳይገለጽ የጠየቁ አንዳንድ ባለሀብቶች እንደሚሉት በግልጽ የገንዘብ ክፍያ እንደሚጠየቁ፡ ካልከፈሉ በወንጀል እንደሚከሰሱ ከኮማንድ ፖስቱ የየቀጠናው አመራሮች ተነግሯቸዋል። የተጠየቀውን የከፈለ ይለቀቃል። ያልከፈለ በእስር ቤት ይማቅቃል። በዚህም በርካታ ባለሀብቶች በመታሰር ላይ መሆናቸው ታውቋል።
  </TEXT>
</DOC>
<DOC>
 <DOCNO>132</DOCNO>
   <TEXT>
﻿ የአስቸኳይ ጊዜ አዋጅ መታወጁን ተከትሎ ወደ ሃገር ቤት የሚገባው ሕገወጥ መሳሪያ መጨመሩን ኮማንድ ፖስቱ አስታወቀ። ፋይል የነዳጅ እቀባ ጥሪውን ተከትሎ ስጋት የገባቸው የነዳጅ ቦቴ ሾፌሮች በአንዳንድ ቦታዎች መቆማቸውንም የኮማንድ ፖስቱ ቃል አቀባይ ለመንግስትና ለፓርቲ መገናኛ ብዙሃን አምነዋል። የሞያሌ ነዋሪዎች ወደ ኬንያ የተሰደዱት ደግሞ ኦነግ በነዛው ውዥንብር ነው ሲሉ መናገራቸውም ታውቋል። የፌደራል ፖሊስ ኮሚሽን ኮሚሽነርና የኮማንድ ፖስቱ ቃል አቀባይ አቶ አሰፋ አብዩ በሳምንቱ መጨረሻ በሰጡት መግላጫቸው የአስቸኳይ ጊዜ አዋጅ መታወጁን ተከትሎ ወደ ሃገር ውስጥ የሚገባው ሕገወጥ መሳሪያ በመጠንም በስፋትም መጨመሩን ገልጸዋል። ከመሳሪያ ዝውውሩ ጀርባ የኤርትራን መንግስትንም ተጠያቂ አድርገዋል። ከሕገወጥ መሳሪያ ዝውውሩ በተጨማሪ አሸባሪዎችም በመግባት ላይ ናቸው ያሉት ኮሚሽነሩ አሁንም ለመግባት የተዘጋጁና በድንበር ላይ የሚገኙ መኖራቸውንም አመልክተዋል። ሕዝቡም በተለይ ድንበር ላይ የሚኖረው ሕዝብ ለመግባት የተዘጋጁትን እንዲከለክሉም የኮማንድ ፖስቱ ቃል አቀባይ ጥሪ አቅርበዋል። ሳምንት ያህል በዘለቀው የነዳጅ እቀባ ርምጃ ሳቢያ አንዳንድ የቦቴ ሾፌሮች በስጋት ለመቆም መገደዳቸውን አምነዋል። ሆኖም የነዳጅ እቀባው ተጽእኖ አልነበረውም በማለት ለማስተባበል ሞክረዋል። ከሞያሌ የተሰደዱትን ኢትዮጵያውያንን በተመለከተም ሰዎቹ የተሰደዱት ኦነግ ባሰራጨው ውዥንብር ተመርተው ነው ማለታቸውም ተመልክቷል። የመከላከያ ሰራዊቱ ሕዝባዊ እንደሆነ የተናገሩት የኮማንድ ፖስቱ ቃል አቀባይ አቶ አሰፋ አብዩ ክላሽ ይዞ በሲቪሎች የሚገደል እንደሆነም ተናግረዋል። በመላ ሃገሪቱ የሚገኙ የጸጥታ ሃይሎች የክልል ፖሊስና ሚሊሺያ ጭምር በኮማንድ ፖስቱ ስር በአንድ እዝ እንደሚመራም ተናግረዋል። ሕገ ወጥ የመሳሪያ ዝውውሩን ለመግታት በቅርቡ የጦር መሳሪያ አጠቃቀም ሕግ እንደሚወጣም በዚሁ ቃለ ምልልስ ወቅት አንስተዋል።
  </TEXT>
</DOC>
<DOC>
 <DOCNO>133</DOCNO>
   <TEXT>
﻿አዲስ አበባ፣ የካቲት 14፣ 2010 (ኤፍ.ቢ.ሲ) የሚኒስትሮች ምክር ቤት ባሳለፍነው አርብ ለስድስት ወራት የሚቆይ የአስቸኳይ ጊዜ አዋጅ ማወጁ ይታወሳል።
በዚህም መሰረት የአስቸኳይ ጊዜ አዋጅ ኮማንድ ፖስት የአስቸኳይ ጊዜ አዋጅ ዝርዝር የአፈፃፀም መመሪያ በዛሬው እለት ይፋ ያደረገ ሲሆን፥ ሙሉ መመሪያውን እንደሚከተለው አቅብረነዋል።
የአስቸኳይ ጊዜ አዋጅ መመሪያ ቁጥር አንድ
ክፍል አንድ፡ የተከለከሉ ተግባራት
ንዑስ ክፍል አንድ፡ በማንኛውም የአገሪቱ ክፍሎች የተከለከሉ ተግባራት
1) ህገ መንግስቱንና ህገ መንግስታዊ ስርዓቱን የሚጥስ ተግባር መፈጸም፣ በህገ መንግስቱና ህገ መንግስታዊ ስርዓቱ ላይ የሚፈጸሙ በወንጀል ህጉ ከአንቀጽ 238 እስከ 260 ድረስ የተመለከተ ማናቸውንም ወንጀሎች መፈጸም
2) የህዝቦችን መቻቻልና አንድነት የሚጎዳ ተግባር መፈጸም። ማንነትን፣ ዘርን፣ቋንቋን፣ ሃይማኖትን፣ የፖለቲካ አመለካከትን መሰረት ያደረገ ማንኛውንም አይነት በህይወት፣ በንብረት እንዲሁም አካላዊ ወይም ስነልቦናዊ ጥቃት መፈጸም ወይም ማፈናቀል፣ እነዚህን ድርጊቶች እንዲፈጸሙ መቀስቀስ ማነሳሳት
3) በአሸባሪነት ከተፈረጁ ድርጅቶች አመራሮች፡ አካላት እና ጸረ ሰላም ቡድኖች ጋር ማናቸውንም ግንኙነት ማድረግ፣የአሸባሪ ድርጀቶችን አላማ ማስፈጸም ጽሁፎችን መያዝ ማስተዋወቅ
4) የትራንስፖርት እንቅስቃሴ ማወክ፤ የተሽከርካሪ የባቡር እንቅስቃሴ ማወክ፣ የመንገድ ሃዲድ መዝጋት ጉዳት ማድረስና ሌሎች መሰል እንቅስቃሴ ማሳየትም ሆነ አገልግሎት ማስተጓጎል፣ ከተቀመጠው ታሪፍ በላይ ታሪፍ መጨመር የተከለከለ ስምሪት ማድረግ
5) የህዝብ አገልግሎት ማስተጓጎል ማቋረጥ፡ ህዝብ መገልገያዎች የንግድ ስራዎች ሱቆች የመንግስትም ሆነ የግል ተቋማት መዝጋት ወይም ምርትና አገልግሎት እንዲቋረጥ ማድረግ፣ ከስራ ቦታ ያለ በቂ ምክንያት መጥፋት ወይም ስራ ማቆምና ስራን መበደል
6) በመሰረተ ልማቶች ላይ ጉዳት ማድረስ፣ በህዝቦች በመንግስት ተቋማትና የግል ንብረት ላይ በማንኛውም መንገድ ጉዳት ማድረስ
7) የህግ አስከባሪዎች ስራ ማወክ፡ የህግ አስከባሪዎች የሚሰጡትን ማንኛውንም ትዕዛዝ አለማክበር፣ ስራቸውን አለማክበር፣ ለፍተሻ አለመተባበር፣ ወይም እንዲቆሙ ሲጠየቁ አለመቆም፣ ኬላዎችን ጥሶ ማለፍ፣ የህግ አስከባሪዎች ላይ ጥቃት መፈጸም ወይም ለመፈጸም መሞከር ስራቸውን ማዛባት፣እስረኞችን ወይም የህግ ታራሚዎችን ማስፈታት ወይም እንዲያመልጡ ማድረግ
8) ያልተፈቀዱ ሰልፍ የአደባባይ ስብሰባ፡ የህዝብና የዜጎች ሰላምና ጸጥታ ለማስከበር ሲባል ከኮማንድ ፖስቱ ፍቃድ ውጭ ማናቸውንም ሰልፍና የአደባባይ ስብሰባ ማድረ
9) በትምህርት ተቋማት አድማ ማድረግ ፣በትምህርት ቤቶች፣ በዩኒቨርሲቲዎችና በሌሎች ከፍተኛ ትምህርት ተቋማት የመማር ማስተማር ሂደቶችን የማወክ፣ አድማ ማድረግ፣ የትምህርት ተቋማትን መዝጋት፣ እንዲዘጉ ቅስቀሳ ማድረግ ወይም የትምህርት ማህበረሰቡ ላይ ጉዳት ማድረስ የተከለከለ ነው።
10) በስፖርት ማዘውተሪያዎች አድማ ማድረግ በስፖርት ማዘውተሪያዎች ማዕከላት ከስፖርት ተግባር ውጪ የሆኑ ሁከቶችና ብጥብጦችን መፍጠር የተከለከለ ነው።
11) ሁከትና ብጥብጥ የሚያነሳ ቅስቀሳና ግንኙነት ማድረግ:-
ማንኛውም ሁከት ብጥብጥና በህዝቦች መካከል መጠራጠር መፍጠር፣ አድማና ህገ-ወጥ ተግባር መፈጸም ወይም እንዲፈጸም የሚያነሳሳ ይፋዊም ሆነ ድብቅ ቅስቀሳ በማናቸውም በኩል ማድረግ ጽሁፍ ማዘጋጀት፣ ማተምና ማሰራጨት፣ ትዕይንት ማሳየት፣ በምልክት መግለጽ ወይም መልዕክት በማናቸውም ሌላ መንገድ መግለጽ፣ ይፋ ማድረግ፣ ፍቃድ ሳይኖር ማንኛውንም ህትመት ወደ አገር ወሰጥ ማስገባት ወይም ወደ ውጭ አገር መላክ፣ በሞባይል፣ በጽሁፍ፣ በቴሌቪዥን በራድዮ፣ በማህበራዊ ሚዲያ ወይም ሌሎች የግንኙነት ዘዴዎች መለዋወጥ የተከለከለ ነው።
12) መሰረታዊ ሸቀጥ ዝውውር ማድረግ በመሰረታዊ ሸቀጦች አቅርቦት፣ ዝውውርና ስርጭት ማወክ የተከለከለ ነው።
13) ባህላዊ፣ ህዝባዊና ሃይማኖታዊ በዓላትን ማወክ:-
ባህላዊ፣ ህዝባዊና ሃይማኖታዊና ብሄራዊ በዓላት ላይ በማንኛውም ሁኔታ ማወክ፣ ማደናቀፍ ወይም ከበዓሉ ጋር የማይገናኙ ድርጊቶች መፈክሮችን በማንኛውም መንገድ ማስተጋባት የበዓሉ ተሳታፊዎች ላይ ህይወት የሃይል ድርጊት ወይም ዛቻ መፈጸም፣ በህዝቦች መካከል መቃቃርና መጠራጠርን እንዲሁም ስጋትን የሚፈጥሩ ሁከት ብጥብጥ የሚያነሳሳ ቅስቀሳ ማድረግ የተከለከለ ነው።
14) የጦር መሳሪያ ይዞ መገኘት:-
ማናቸውም የጦር መሳሪያ፣ ስለት ወይም እሳት የሚያስነሱ ነገሮችን ወደ ገበያ፣ የሃይማኖት ተቋማት ወይም ወደ ማናቸውም ህዝብ የተሰበሰበበት ቦታ ይዞ መግባት የተከለከለ ነው።
15) ትጥቅን በሶስተኛ ሰው እጅ እንዲገባ ማድረግ፤ ማናቸውም የህግ አስከባሪ አካላት
16) የህዝብን ሰላምና ጸጥታ ለማደፍረስ ድጋፍ ማድረግ :-
ህገ-ወጥ ድርጊት የሚፈጽሙ ሰዎችን በማናቸውም መንገድ መደገፍ፣ ከለላ መስጠት፣ መደለያ መስጠት፣ ማብራራት የተከለከለ ነው።
17) በጸጥታ ጉዳይ ላይ መግለጫ መስጠት አስቸኳይ ጊዜ ኮማንድ ፖስት ፍቃድ ውጭ በጸጥታ ጉዳይ ላይ የፌደራል መንግስት፣ የክልል አካል ወይም ሃይል በህዝብ ይፋ የሚሆን መግለጫ መስጠት የተከለከለ ነው።
18) በአዋጁና አዋጁን ለማስፈፀም የወጡ መመሪያዎችን ማደናቀፍ
የአስቸኳይ አዋጅና አዋጁን ለማስፈፀም የወጡ መመሪያዎች በማጥላላት በመቃወም ላይ ያተኮሩ መረጃዎች በማሰራጨት ወይም ማንኛውንም መሰል ድርጊቶች መፈፀም ክልክል ነው።
ንዑስ ክፍል ሁለት
የተወሰኑ አካባቢዎች እንዳይፈጸሙ የተከለከሉ ተግባራት
ክፍል እንድ ስር የተዘረዘሩት እንደተጠበቀ ሆኖ ኮማንድ ፖስቱ የሚወስነው ቦታ ላይ ተግባራዊ ይሆናል።
19) የጦር መሳሪያ ይዞ መንቀሳቀስ
ማንኛውንም የጦር መሳሪያ ስለት ወይም እሳት የሚያስነሱ ነገሮችን ከይዞታው ውጭ ይዞ መንቀሳቀስ የተከለከለ ነው።
20) የሰዓት እላፊ እገዳ
የልማት አውታሮች መሰረተ ልማትና የኢንቨስትመንት ተቋማት በፋብሪካዎች በመሰል የልማት ተቋማት ወይም በመኖሪያ አካባቢ ኮማንድ ፖስቱ በሚወስነው ጊዜ ከተፈቀደለት ሰዓት በስተቀር መንቀሳቀስ ክልክል ነው።
በተከለከሉ ቦታዎች ላይ ሰዓት እላፊውን ተላልፎ የተገኘ ማንኛውም ሰው ላይ እርምጃ እንዲወስዱ ስልጣን ተሰጥቷል።
21) ሁከትና ብጥብጥ ለማስቆም አደጋ ለመከላከል የሚደረግ እንቅስቃሴን ማወክ
ሰላምና ፀጥታን በተመለከተ የሚጠረጠሩ ሰዎችን ውይም ቡድኖችን ወደተወሰነ አካባቢ እንዳይወጡ ይደረጋል
ወደተዘጋ መንገድ ወደ ተከለከለ አካባቢ ኮማንድ ፖስቱ ያስቀመጠውን እገዳ መተላለፍ የተከለከለ ነው።
ክፍል ሶስት
የመተግበር ግዴታ
22) የተከራይ መረጃ መያዝና የማስታወቅ ግዴታ
ማንኛውንም ቤት አከራይና ሌሎች ነገሮችን የሚያከራይ ግለሰብ ወይንም ድርጅት የተከራዩን ዝርዝር መረጃ በመያዝ በ24 ሠዓት ውስጥ ለፖሊስ አካል የማሳወቅ ግዴታ አለበት፣ በተጨማሪም የውጭ አገር ዜጋ ከሆነ ፓስፖርቱ ቪዛ ኮፒ በመያዝ በአቅራቢያው ላለ ፖሊስ ጣቢያ የማሳወቅ ግዴታ አለበት።
23) መረጃ የመስጠት ግዴታ
ሰላም ለማስፈን ሲባል ማንኛውም አካል በየደረጃው ያሉ የህግ አስፈጻሚ አካላት መረጃ ሲጠይቁ የመስጠት ግዴታ አለበት።
24) የህግ አስፈጻሚ አካላት የአስቸኳይ ጊዜ ኮማንድ ፖስቱ የተዋረዱ የእዝ ሰንሰለቱን ተከትሎ ይዋቀራል፤ ለዚህም የሎጂስትክና የግብዓት አቅርቦት በሚወስነው መሰረት የመፈጸም ግዴታ አለባቸው፤ የሚወሰደው እርምጃ የአስቸኳይ ጊዜ እርምጃ የማክበር የመተባባር ግዴታ አለባቸው።
25) ስልጣን ባለው አካል የሚወሰዱ የአስቸኳይ ጊዜ እርምጃዎች ከላይ የተጠቀሱ ክልከላዎች ተላልፎ የተገኘ ወይንም ለአዋጁ መውጣት መንስኤ የሆኑ ሕገ-መንግሥታዊ ስርዓቱን የመናድ ወንጀሎችን፣ አዋጁ ከወጣ በኋላ ህገ መንግሥታዊ ሥርዓቱን በመጣስ የተፈጸሙ ወንጀሎችን፣ በአስቸኳይ ጊዜ አዋጅ አንቀጽ 15 የተመለከቱትን በመተላለፍ የተፈጸሙ ወንጀሎች ወይንም ከነሱ ጋር ተያያዥ ወይንም ተቀራራቢ የሆኑ የወንጀል ድርጊቶችን ለፈጸሙ ዲፕሎማቶችና ልዩ መልዕክተኞች በዋና ወንጀል አድራጊዎች ላይ ትኩረት አድርጎ እርምጃ እንዲወሰድ ስልጣን ተሰጥቶታል።
26) ስለሚወሰዱ እርምጃዎች ከላይ የተጠቀሱት ክልከላዎችን ተላልፎ የተገኘ ሕገ መንግሥቱንና ህገ መንግሥታዊ ስርዓቱን በመተላለፍ በተገኘ ማንኛውም ሰው ላይ የህግ አስከባሪዎች
1 ያለ ፍርድ ቤት ትዕዛዝ በቁጥጥር ሥር ማዋል
2 አዋጁ አስከሚያበቃ ድረስ ኮማንድ ፖስቱ በሚወስነው አንዲቆይ ማድረግ
3 ተገቢውን የተሃድሶ ትምህርት በመስጠት፣ የሚለቀቀው እንዲለቀቅ፣ ወደ ፍርድ ቤት የሚቀርበው በህጉ መሰረት እንዲቀርብ ማድረግ
4 ያለፍርድ ቤት ትዕዛዝ በማናቸውም ጊዜ ብርበራ ማድረግ የአካባቢውን ህዝብና ፖሊስ ማሳተፍ፣ ማንኛውንም ወንጀል የተፈጸመበትን ወይም ሊፈጸምበት የሚችለውን ንብረት መያዝ፣ ባለበት እንዲጠበቅ ማድረግ
5 የተዘረፉ ንብረቶችን በማጣራት ለባለቤቶቹ እንዲመለሱ ማድረግ
6 በትምህርት ተቋማት ሁከትና ረብሻ ተሳትፎ በሚያደርጉ ተማሪዎችና ሰራተኞች ላይ ህጋዊ እርምት መውሰድ፣ አስተዳደራዊ እርምጃ እንዲወሰድ ለተቋማቱ ትዕዛዝ መስጠት
7 ማንኛውንም የህዝብን ሰላምና ጸጥታ ሊያደፈርሱ ይችላሉ ወይም ለጉዳት ተጋላጭ ይሆናሉ ተብለው የሚጠረጠሩና የሚታሰቡ ሰዎችን ቡድኖችን ወደ ተወሰኑ አካባቢ እንዳይገቡ፣ እንዲወጡ እንዳይገኙ ወይም በተወሰነ አካባቢ ብቻ እንዲቆዩ ማድረግ እና
8 ሌሎች አግባብነት ያላቸውን እርምጃዎችን መውሰድ ይችላሉ
27) ማጣራትና መለየት:-
1 የአስቸኳይ ጊዜ ኮማንድ ፖስቱ በቁጥጥር ስር ከሚያውላቸው ተጠርጣሪዎች የተሃድሶ ትምህርት ተሰጥቷቸው የሚለቀቁ በዋና ወንጀል አድራጊነት በአባሪነት የሚጠየቁና የሚለቀቁ ሰዎች የሚጣሩበትንና የሚለዩበትን መስፈርቶች ያወጣል።
2 የሚመለከታቸው የህግ አስከባሪ አካላት በመስፈርቱ መሰረት ተጠርጣሪዎች ይለያሉ፤ በአንቀጽ 24 መሰረት ተገቢውን ቅጣት ይፈጽማሉ
3 ስልጣን ያላቸው አካላት አቃቢ ህግ የስራ ክፍሎች የህግ ተጠያቂነት ማረጋገጥ በሚያስችል ጉዳዮች ላይ በህግ መሰረት ስራዎችን ያከናውናሉ
28) ብርበራ የሚካሄድበት ሁኔታ
በዚሁ መመሪያ አንቀጽ 24 ንዑስ አንቀጽ 4 መሰረት አስከባሪ የህግ አባላት ብርበራ በሚያደርጉበት ጊዜ:
1 የመስሪያ ቤቱን መታወቂያ በማሳየት
2 የመጡበትን አላማ ምርመራው ወይም ፍተሻው የሚካሄድበትን ምክንያት መግለጽ
3 የቤቱ ባለቤት ወይም ነዋሪ የብርበራ ሂደቱ እንዲከታተል መፍቀድ
4 ብርበራው በሚካሄድበት ወቅት የአካባቢው ፖሊስና ህብረተሰብ አባላት እንዲገኙ ማድረግ
29) የሃይል አጠቃቀም
ህግ አስከባሪ አካላትና የድርጅት ጥበቃዎች አስቸኳይ ጊዜ አዋጁና መመሪያውን ለማስፈጸም የራሳቸውና የሰዎችን ህይወትና ንብረት በመጠበቅ አስፈላጊና ተመጣጣኝ ሃይል ሊጠቀሙ ይችላሉ።
30) በትምህርት ቤቶች፣ በዩኒቨርሲቲዎችና በሌሎች ከፍተኛ የትምህርት ተቋማት ውስጥ አድማ የሚያደርጉ ሰዎችን ለመያዝና ለማስቆም የህግ አስከባሪ አካላት በእነዚህ ተቋማት ወስጥ በመግባት አስፈላጊውን እርምጃ መውሰድ ይችላሉ እንዲሁም በሌሎች የግልና የመንግስት ተቋማት ውስጥ አድማ የሚያደርጉ ሰዎች ለመያዝና ሰላምና ጸጥታን ለማረጋገጥ የህግ አስከባሪ አባላት በእነዚህ ተቋማት ወስጥ መግባት አስፈላጊ ከሆነ መቆየት ይችላሉ።
  </TEXT>
</DOC>
<DOC>
 <DOCNO>134</DOCNO>
   <TEXT>
﻿የሚኒስትሮች ምክር ቤት ከዛሬ ጀምሮ ተግባራዊ የሚሆን የአስቸኳይ ጊዜ አዋጅ አውጇል።
የኢፌዴሪ ህገ መንግስት አንቀጽ 93 የአስቸኳይ ጊዜ አዋጅ የሚደነገግበትን ሁኔታ በዝርዝር ያስቀምጣል።
ምዕራፍ አስራ አንድ
ልዩ ልዩ ድንጋጌዎች
አንቀጽ 93
ስለ አስቸኳይ ጊዜ አዋጅ
1 ሀ. የውጭ ወራሪ ሲያጋጥም ወይም ህገ መንግስታዊ ስርዓቱን አደጋ ላይ የሚጥል ሁኔታ ሲከሰትና በተለመደው የህግ ማስከበር ስርዓት ለመቋቋም የማይቻል ሲሆን፣ ማናቸውም የተፈጥሮ አደጋ ሲያጋጥም ወይም የህዝብን ጤንነት አደጋ ላይ የሚጥል በሽታ ሲከሰት፥ የፌደራሉ መንግስት የሚኒስትሮች ምክር ቤት የአስቸኳይ ጊዜ አዋጅ የመደንገግ ስልጣን አለው።
ለ. የተፈጥሮ አደጋ ሲያጋጥም ወይም የህዝብን ደህንነት አደጋ ላይ የሚጥል በሽታ ሲከሰት የክልል መስተዳድሮች በክልላቸው የአስቸኳይ ጊዜ አዋጅ ሊያውጁ ይችላሉ። ዝርዝሩ ክልሎች ይህን ህገ መንግስት መሰረት በማድረግ በሚያወጧችው ህገ መንግስቶች ይወሰናል።
2. በዚህ አንቀጽ ንዑስ አንቀጽ 1/ሀ/ መሰረት የሚታወጅ የአስቸኳይ ጊዜ አዋጅ፤
ሀ. የህዝብ ተወካዮቸ ምክር ቤት በስራ እያለ የታወጀ ከሆነ በታወጀ በአርባ ስምንት ሰዓታት ውስጥ ለህዝብ ተወካዮች ምክር ቤት መቅረብ አለበት፤ አዋጁ በህዝብ ተወካዮች ምክር ቤት ሁለት ሶስተኛ ድምጽ ካላገኘ ወዲያውኑ ይሻራል።
ለ. ከላይ በንዑስ አንቀጽ /ሀ/ የተጠቀሰው እንደተጠበቀ ሆኖ የህዝብ ተወካዮች ምክር ቤት በስራ ላይ ባልሆነበት ወቅት የሚታወጅ የአስቸኳይ ጊዜ አዋጅ ለህዝብ ተወካዮች ምክር ቤት መቅረብ ያለበት አዋጁ በታወጀ በአስራ አምስት ቀናት ውስጥ ነው።
3. በሚኒስትሮች ምክር ቤት የተደነገገው የአስቸኳይ ጊዜ አዋጅ በምክር ቤቱ ተቀባይነት ካገኘ በኋላ ሊቆይ የሚችለው እስከ ስድስት ወራት ነው። የህዝብ ተወካዮች ምክር ቤት በሁለት ሶስተኛ ድምጽ አንድን የአስቸኳይ ጊዜ አዋጅ በየአራት ወሩ እንዲታደስ ሊያደርግ ይችላል።
4 ሀ. የአስቸኳይ ጊዜ አዋጅ በሚታወጅበት ጊዜ የሚኒስትሮች ምክር ቤት በሚያወጣቸው ደንቦች መሰረት የሃገርን ሰላምና ህልውና፣ የህዝብን ደህንነት፣ ህግና ስርዓትን የማስከበር ስልጣን ይኖረዋል።
ለ. የሚኒስትሮች ምክር ቤት ስልጣን በህገ መንግስቱ የተቀመጡትን መሰረታዊ የፖለቲካና ዴሞክራሲ መብቶችን፣ የአስቸኳይ ጊዜ አዋጅን ለማወጅ ምክንያት የሆነውን ጉዳይ ለማስወገድ ተፈላጊ ሆኖ በተገኘው ደረጃ፣ እስከማገድ ሊደርስ የሚችል ነው።
ሐ. የሚኒስትሮች ምክር ቤት በአስቸኳይ ጊዜ አዋጅ ስራ የሚያወጣቸው ድንጋጌዎችና የሚወስዳቸው እርምጃዎች በማናቸውም ረገድ በዚህ ህገ መንግስት አንቀጽ 1፣ 88፣ 25 እና 39፤ ንዑስ አንቀጽ 1 እና 2 የተቀመጡትን መብቶች የሚገድቡ ሊሆኑ አይችሉም።
5. በሃገሪቱ የአስቸኳይ ጊዜ አዋጅ በሚታወጅበት ወቅት የህዝብ ተወካዮች ምክር ቤት ከአባላቱና ከህግ ባለሙያዎች መርጦ የሚመድባቸው ሰባት አባላት ያሉት የአስቸኳይ ጊዜ አዋጅ አፈጻጸም መርማሪ ቦርድ ያቋቁማል፤ ቦርዱ አዋጁ በህዝብ ተወካዮች ምክር ቤት በሚጸድቅበት ጊዜ ይቋቋማል።
6. የአስቸኳይ ጊዜ አዋጅ አፈጻጸም መርማሪ ቦርድ የሚከተሉት ስልጣንና ሃላፊነቶች አሉት፤
ሀ. በአስቸኳይ ጊዜ አዋጅ ምክንያት የታሰሩትን ግለሰቦች ስም በአንድ ወር ጊዜ ውስጥ ይፋ ማድረግና የታሰሩበትን ምከንያት መግለጽ፤
ለ. በአስቸኳይ ጊዜ አዋጅ ወቅት የሚወሰዱት እርምጃዎች በማናቸውም ረገድ ኢ-ሰብዓዊ አለመሆናቸውን መቆጣጠርና መከታተል፤
ሐ. ማናቸውም የአስቸኳይ ጊዜ አዋጅ እርምጃ ኢ-ሰብዓዊ መሆኑን ሲያምንበት ጠቅላይ ሚኒስትሩ ወይም የሚኒስትሮች ምክር ቤት እርምጃውን እንዲያስተካክል ሃሳብ መስጠት፤
መ. በአስቸኳይ ጊዜ አዋጅ እርምጃዎች ኢ-ሰብዓዊ ድርጊት የሚፈጽሙትን ሁሉ ለፍርድ እንዲቀርቡ ማድረግ፤
ሠ. የአስቸኳይ ጊዜ አዋጅ እንዲቀጥል ለህዝብ ተወካዮች ምክር ቤት ጥያቄ ሲቀርብ ያለውን አስተያየት ለምክር ቤቱ ማቅረብ።
የህግ ባለሙያው አቶ ውብሸት ሙላት እንደገለፁት፥ አንዲት ሀገር በመደበኛ የህግ ስርዓት እና በተለመደው አኳኋን በአጠቃላይ በሀገሪቱ ውስጥ ያለውን አስተዳደራዊ ሁኔታ ማስቀጠል ሳትችል ስትቀር የአስቸኳይ ጊዜ አዋጅ ታውጃለች። 
በሀገሪቱ ህገ መንግስት መሰረት የአስቸኳይ ጊዜ አዋጅ ሰብዓዊ መብቶችን ሳይጣስ ዴሞክራሲያዊ እና ግለሰባዊ መብቶችን መገደብ ይችላል ነው ያሉት። 
ህገ መንግስቱ በአስቸኳይ ጊዜ አዋጁ የተፈጠረውን ችግር ለማስተካከል አስፈላጊ የሆኑት መብቶች ለአብነትም ስብሰባ እና ሰላማዊ ሰልፍ የማድረግ እና ሌሎች መብቶች ሊታገዱ እንደሚችሉ ይጠቁሟልም ብለዋል።
  </TEXT>
</DOC>
<DOC>
 <DOCNO>135</DOCNO>
   <TEXT>
﻿የአስቸኳይ ጊዜ አዋጅ መራዘም - በህገ መንግስቱ ዓይን
Written by  አለማየሁ አንበሴ
font size  decrease font size  increase font size Print Email
Rate this item1 2 3 4 5 (3 votes)
   የአስቸኳይ ጊዜ አዋጅ መራዘም - በህገ መንግስቱ ዓይን
 የአስቸኳይ ጊዜ አዋጁ መራዘም ከፖለቲካና ከህግ አንጻር እንዴት ይታያል? የህግ ባለሙያዎች የአዋጁ መራዘም                   ከህገ መንግስት ውጪ ነው ሲሉ ይሞግታሉ፡፡
         ፖለቲከኞች በበኩላቸው፤ህዝቡ ህገ መንግስታዊ መብቱን ተነፍጎ ወታደራዊ አገዛዝ በሚመስል ሁኔታ ውስጥ ወድቋል ይላሉ፡፡ የአዲስ አድማስ ጋዜጠኛ አለማየሁ አንበሴ፣ ፖለቲከኞችንና የህግ ባለሙያዎችን አነጋግሮ አስተያየታቸውን እንደሚከተለው አጠናቅሮታል፡፡
                           ‹‹አስቸኳይ ሁኔታ በሌለበት አስቸኳይ አዋጅ አይታወጅም››
                            አቶ ተማም አባቡልጉ (የህግ ባለሙያ)
      በአጠቃላይ የአስቸኳይ ጊዜ አዋጅ ሲባል መጀመሪያ አስቸኳይ ሁኔታ መኖር አለበት፡፡ ይሄ ሲኖር ነው አስቸኳይ ጊዜ አዋጅ የሚታወጀው። አስቸኳይ ሁኔታ በሌለበት አስቸኳይ አዋጅ አይታወጅም፡፡ በኢትዮጵያ ወቅታዊ እውነታ አስቸኳይ ሁኔታ በሌለበት ቦታ ሁሉ አዋጁ መታወጁ፣ አስቸኳይ አዋጅ አስፈላጊ እንዳልነበረ ያሳያል፡፡ አዋጁ የፖለቲካ ፍላጎትን ማሳኪያ ነው የሆነው፡፡ በመሠረቱ ግን አዋጁ አስቸኳይ ሁኔታን ለማስወገድ የሚወጣ አስፈላጊነት ያለው አዋጅ ነው። ግልጽ ከሆነ አደጋ ራስን ለመከላከል የሚጣል አዋጅ ነው፡፡ በሃገራችን ግን አስቸኳይ ነገር በሌለበትም ባለበትም ቦታ በእኩል መታወጁ ከህግ ውጪ ነው፡፡ ህገ ወጥ ነው፡፡ አስቸኳይ ጊዜ አዋጅ የህዝብን መብት በግልፅ የሚገድብ እንደመሆኑ ተጥሎ መቆየትም የለበትም፡፡ የአስቸኳይ ጊዜ አዋጅና አስቸኳይ ሁኔታ አይነጣጠሉም፡፡
አሁን አስቸኳይ ሁኔታ አለ ወይ ነው ጥያቄው? በመደበኛው የህግ ስርአት ማስተናገድ የማይቻል ችግር አለን? ይሄ መታየት አለበት፡፡ እነዚህ በሌሉበት ሁኔታ የሚጣል አዋጅ ግን በህግ ሽፋን ራስን እንደ መከላከል ነው፡፡ መሬት ላይ የሚታይ አስቸኳይ ሁኔታ በሌለበት የሚጣል አዋጅ ደግሞ ፀረ-ህገ መንግስት ነው፡፡ ፀረ ህግ ከሆነ ደግሞ ፀረ-ሠላም ነው የሚሆነው፡፡ የህግ የበላይነት ሳይኖር አስተማማኝ ሠላም አይኖርም፡፡ 
ምንም በሌለበት አስቸኳይ ጊዜ አዋጅ መጣል ኢ-ህገ መንግስታዊ ነው፡፡ ሃገሪቱ የፈረመቻቸውን አለማቀፍ የሠብዓዊ መብት ስምምነቶች የሚጥስ በመሆኑም ከህግ ውጪ ነው፡፡ ችግሩ የተፈጠረው በአማራ ክልል ሆኖ በኦሮሚያም ማወጅ፣ ችግሩ ያለው በኦሮሚያ ሆኖ በደቡብ ማወጅ ከህገ መንግስቱ ውጪ ነው፡፡ ህገ መንግስቱ የሚለው ችግር ሲኖር፣ የአስቸኳይ ሁኔታ ሲኖር ይታወጃል ነው፡፡ አስቸኳይ ሁኔታ በተፈጠረበት ቦታ ነው አስቸኳይ አዋጅ ተለይቶ የሚታወጀው፡፡ አዲስ አበባ ምንም ባልተፈጠረበት ሁኔታ ተግባራዊ ማድረግ ህገ ወጥነት ነው፡፡ 
ይሄን በምሣሌ ለማስረዳት ለምሳሌ የጎርፍ አደጋ በኦሞ ወንዝ ላይ ቢያጋጥም፣ በአባይ ወንዝ ላይ ለምንድን ነው የሚታወጀው? አሁን በኢትዮጵያ ያለው ሁኔታ ይሄንን የሚያንፀባርቅ ነው፡፡ ህዝቡ ያለ አግባብ መብቱ ስለሚታገድበት ቀላል ጉዳይ አይደለም፡፡ ዞሮ ዞሮ ጉዳዩ የፖለቲካ ጨዋታ ነው፡፡
አዋጅ መራዘሙም ኮማንድ ፖስት ወይም ወታደራዊ እዙን ህጋዊ እንደ ማድረግ ነው፡፡ አሁን ያለው በአጠቃላይ ወታደራዊ አገዛዝ ማለት ነው፡፡ ኮማንድ ፖስቱ በህገ መንግስቱ ላይ የሌለ ወታደራዊ ሃይል ማለት ነው፡፡ ይህ ወታደራዊ ሃይልና የሲቪል አስተዳደሩ ቅንብር ፈጥረው፣ ህዝቡን መብት የማሳጣት ሁኔታ ውስጥ ነው ያሉት፡፡ አስቸኳይ ጊዜ አዋጁን ሲያስቀጥሉ፣ አስቸኳይ ድንገተኛ እርምጃ መውሰድ ቀርቷል ብለዋል፡፡ ይሄ ከቀረ ደግሞ ኮማንድ ፖስቱ መፍረስ አለበት፤ አስቸኳይ ጊዜ አዋጁም መነሣት አለበት፡፡ 
በፍ/ቤት ትዕዛዝ ሰው ማሠር ከተቻለ፣ አስቸኳይ ሁኔታ የለም ማለት ነው፡፡ ይሄን ማሻሻላቸውን ገልፀዋል፡፡ በዚህ አንፃር ከተመለከትነው ኮማንድ ፖስቱም አዋጁም አያስፈልጉም ማለት ነው፡፡ ነገር ግን ልክ ከህገ መንግስቱ ውጪ እንደተቋቋመው ፀረ ሽብር ግብረ ሃይል፣ ኮማንድ ፖስቱንም ቋሚና ህጋዊ ለማድረግ የተፈለገ ነው የሚመስለው፡፡ እነዚህ ወታደራዊ እዞችን ቋሚ ለማድረግ የሚደረገው ጥረት አግባብ አይደለም፡፡ ወታደራዊ መንግስት መፍቀድ እንደ ማለት ነው፡፡ ለዚህ ነው እያንዳንዱ እየተካሄደ ያለው፣ ከህገ መንግስቱ ውጪ ነው የምለው፡፡ 
በአስቸኳይ ጊዜ አዋጁ የተወሰኑ ማሻሻያዎች መደረጋቸው ተገልጿል፡፡ ግን የአደባባይ ህዝባዊ ስብሰባና ሠልፍ ማድረግ ያለ ኮማንድ ፖስቱ ፍቃድ የተከለከለ ነው፡፡ ይሄ ክልከላ እስካሁን አልተነሣም። ከዚህ በፊት በአዋጅ ቁጥር 7/83 ሠላማዊ ሠልፍ ማሣወቅ ብቻ ይበቃል የሚል አለ፡፡ ይሄ ህግ የሚያስፈልገው የመንግስት አካል ማሳወቅ በቂ ነው በሚለው ህግ ተጠቅሞ፣ ለሠላማዊ ሠልፍ እውቅና እንዳይሰጥና ኮማንድ ፖስቱ እየፈቀደ ብቻ እንዲቀር ስለተፈለገ ይመስላል፡፡ ወይም ደግሞ እየተለመደ ሄዶ፣ ኮማንድ ፖስቱ ይሄን ለመፍቀድ ብቻ የተቋቋመ መደበኛ ተቋም እንዲሆን ተፈልጎም ሊሆን ይችላል፡፡ 
ኢትዮጵያ የፈረመችው የ1948 አለማቀፍ የሰብአዊ መብት ድንጋጌ አንቀፅ 8፣ 18፣ 19 እና 20 የሚባሉት ላይ የመሠብሠብ መብትን መከልከል ወንጀል ነው ይላል፡፡ የአፍሪካ ኮንቬንሽንም ይሄንኑ ይላል፡፡ እነዚህን ነገሮች በቋሚነት ለማገድ የተፈለገ ነው የሚመስለው፡፡ 
ኮማንድ ፖስቱን በዚህ መንገድ ቋሚ አድርጎ ለማስቀጠል የተፈለገ ይመስላል፡፡ ለዚህ ደግሞ ማሳያ የሚሆነው ማንኛውንም የወንጀል ጉዳይ የማጣራት ስራ የፖሊስ መሆኑ በህግ ተደንግጎ እያለ፣ የፀረ-ሽብር ግብረ ሃይል በሚል ተቋቁሞ፣ ዛሬም ድረስ ተለምዶ መቅረቱ ነው፡፡  
-------------
                    “መፍትሔው መሰረታዊ የፖለቲካ ለውጦች ማድረግ ነው”
                         አቶ ገብሩ አስራት (ፖለቲከኛ)
       አዋጁ መጀመሪያ ሲታወጅ በበርካታ የሀገሪቱ አካባቢዎች ወጣቱና ሌላው የማህበረሰብ ክፍል ለአመፅ ተነሳስቶ ነበር፡፡ በዚህ ጊዜም ህዝቡ ያነሳቸው በርካታ ጥያቄዎች ነበሩ፡፡ የፖለቲካ ጥያቄዎች፣ የውክልና፣ የአስተዳደር፣ የሙስና፣ የኢኮኖሚ ፍትሃዊ ተጠቃሚነትን ጨምሮ በርካታ ጉዳዮች ተነስተው ነበር፡፡ በተደራጀ መልኩ ባይሆንም በሁሉም አካባቢዎች የተነሱ ጥያቄዎች ነበሩ፡፡ አመፁም የነዚህ ጥያቄዎች ውጤት እንጂ በራሱ ክስተት አልነበረም፡፡ አመፁን ለማስታገስ ሲባል ይሄ አዋጅ ታወጀ፡፡ አዋጁ ሲታወጅ መሰረታዊ የሚባሉ ጥያቄና ችግሮችን ለመፍታት ሙከራ አልተደረገም። ህዝብ የጠየቃቸው ጥያቄዎች፣ የተደራጁ የፖለቲካ ፓርቲዎች፣ ሚዲያዎችና ብዙኃን ማህበራት የሚያነሷቸውና የሚያንፀባርቋቸው ችግሮች በሙሉ እየተመለሱ አይደለም፡፡ ስለዚህ ኢህአዴግ ያለው አማራጭ ሁለት ብቻ ነበር፡፡ አንደኛው አዋጁን አስቀጥሎ ሀገሪቱን መግዛት፣ ሁለተኛው አማራጭ ደግሞ መሰረታዊ የሆኑ የፖለቲካ ለውጦች ማድረግ ነው፡፡ ኢህአዴግ የመረጠው መሰረታዊ የፖለቲካ መፍትሄዎችን መስጠት አይደለም፤ ህገ መንግስቱ ይፈቅድልኛል በሚል የአስቸኳይ ጊዜ አዋጁን ማራዘም ነው፡፡ 
ህዝቡ ያነሳቸው መሰረታዊ ጥያቄዎች ስላልተመለሱ በማንኛውም ሰዓት ችግር ይነሳል የሚል ስጋት አለው፤ ኢህአዴግ፡፡ ስለሆነም አዋጁን አራዝሞታል፡፡ ግን እንደተባለው ለ6 ወራት ሊቆይና በወራትም አዋጁ ሊነሳ ይችላል የሚል ግምት ነው የነበረው፡፡ ምክንያቱም ኢህአዴግ ለመሰረታዊው ችግር መፍትሄ ይሰጣል የሚል ግምት ነበረ፡፡ ይሄን አላደረገም፡፡ ይሄን ካላደረገ ደግሞ ስጋት አለ ማለት ነው፡፡ ስለዚህ ለሚፈጠረው ክፍተት ማስታገሻ ሆኖ ያገኘው አዋጁን ማራዘም ብቻ ነው፡፡ በዚህ መንገድ ነው እየሄደ ያለው የሚመስለኝ፡፡ 
በዚህ ሀገር ዋናው ችግር ህዝብ ማለት ኢህአዴግ ማለት እንደሆነ ተደርጎ መወሰዱ ነው፡፡ ኢህአዴግ አንድ ነገር ካለ፣ ህዝብ ያለው ተብሎ ነው የሚነገረው እንጂ ኢህአዴግ በትክክል ህዝብን አናግሮም አያውቅም፡፡ የራሱን ድምፅ ለማዳመጥ ካልሆነ በስተቀር ነፃ የሆነ ድምፅ ሰምቶ አያውቅም፡፡ ይሄ አዋጅ ሲታወጅም ህዝቡን አላማከሩም፡፡ እንዲያውም የአዋጁ መንደርደሪያ እንደማስታውሰው፣ በነበረው ሁኔታ ማስተዳደር ስለማይቻል ይህን አዋጅ አውጀናል ነው የሚለው፡፡ ስለዚህ ህዝቡን ሳያማክሩ ያወረዱትን አዋጅ፣ ህዝቡን አማክረን እንዲቀጥል ፈልጓል ማለት የማይመስል ነገር ነው፡፡ 
የትኛውስ ነፃ ተቋም አለና ነው፣ ይሄ ጥናት ተደረገ የሚሉት? ያሉት የመንግስት ተቋማት ከመንግሥት ተፅዕኖና ቁጥጥር ነፃ አይደሉም፡፡ ይሄ ውሃ የማይቋጥር፣ የማይመስል ነገር ነው፡፡ በየትኛውም ሃገር ህዝብ ነፃነት ይፈልጋል እንጂ ወታደራዊ በመሠለ አገዛዝ ልገዛ የሚል ህዝብ ይኖራል ማለት አያስኬድም፡፡ 
ይሄ ህዝቡን መናቅ ይመስለኛል፡፡ በእርግጥ የተወሰኑ የፓርቲ አባላት ይሄን አዋጅ ሊፈልጉት ይችላሉ፤ ነገር ግን ህዝቡ ደግፏል ማለት ብዙ ጥያቄ የሚያስነሳ ነው፡፡  
መንግስት ያለው ምርጫ ለህዝብ ጥያቄዎች መልስ መስጠት ወይም ደግሞ በጊዜያዊ አስቸኳይ አዋጅ መግዛት ብቻ ነው፡፡ አዋጁ ከ4 ወር በኋላ ቢቋረጥ እንኳ ችግሮች እስካልተፈቱ ድረስ መልሶ ማገርሸቱ አይቀርም፡፡ ስለዚህ የችግሩን ምንጭ መነሻ አድርጎ መፍትሄ እስካልተበጀለት ድረስ ውጤት የለውም፡፡ 
--------------
                        “የአዋጁ መራዘም ህገ መንግስቱን ይፃረራል”
                           አቶ አዲሱ ጌታነህ (የህግ ባለሙያና ፖለቲከኛ)
       የአስቸኳይ ጊዜ አዋጁ ማለት መሰረታዊ የሰብአዊ መብት፣ የዲሞክራሲና የሥነ ሥርአት መብቶችን ለጊዜው ተፈፃሚነታቸውን ማስቆምና ለተፈጠረው ነገር መንግስት በራሱ መርህ የሀገሪቱን ህጎች አስቀርቶ፣ አመቺ በሚመስለው መንገድ ሀገሪቱን ለማስተዳደር መምረጥ ማለት ነው፡፡ ሀገሪቱ የምትተዳደረው መንግስት ለራሱ በመረጠው አመቺ ሁኔታ ይሆናል፡፡  የዲሞክራሲና የሰብአዊ መብቶች ይቀራሉ ማለት ነው፡፡ 
ህዝቡ እነዚህ ዲሞክራሲያዊና ሰብአዊ መብቶች ቀርተው መንግስት በፈለገው መንገድ እንዲያስተዳድረው መረጠ ማለት በእውነት ከብዙ ነገሮች ጋር የሚቃረን ነው፡፡ ብዙ ጊዜ መንግስት እንዲህ ያሉ አሃዞችን ያወጣል፡፡ ግን ለየትኛው የህብረተሰብ ክፍል መጠይቆች ተበትነው ነው? የትኛው አካባቢ ላይ ነው ጥናቱ የተደረገው? በየትኛው ስልት ተጠንቶ ነው ይሄ ቁጥር የመጣው?  ግልፅ አይደለም፡፡ በኢህአዴግ ታሪክ እንዲህ ያለ ግልፅና የጠራ መረጃ ኖሮንም አያውቅም፡፡ 82 በመቶ የተባለውም የት ቦታ? እነማን ተጠይቀው? በምን ዓይነት ዘዴ ተጠና? ማን አጠናው? በየትኛው ወቅት ተጠና? የሚሉት ነገሮች ግልፅ አይደሉም። ይሄ ባልሆነበት ዝም ብሎ 82 በመቶ ማለት አስቸጋሪ ነው፡፡ የአስቸኳይ ጊዜ አዋጁን 82 በመቶ ህዝብ ይደግፈዋል ማለት አብዛኛው ህዝብ የሲቪል አስተዳደር አልፈልግም፤ የምፈልገው ወታደራዊ መንግስት ነው አለ እንደ ማለት ነው፡፡ ይሄ ደግሞ በዚህ ዘመን ይኖራል ተብሎ የማይታሰብ አስተሳሰብ ነው፡፡ እንደውም ተቃውሞዎቹን ስናይ ወታደራዊ አገዛዝ ይብቃ! አምባገነናዊ አገዛዝ ይብቃ! የሚሉ እንደነበር እናስታውሳለን፡፡ ስለዚህ ይሄ ሊሆን አይችልም ማለት ነው፡፡ 
የህገ መንግስቱ አንቀፅ 93፣ የአስቸኳይ ጊዜ አዋጅ ስለሚደነገግበት ሁኔታ ምን ይላል የሚለውን ስንመለከት፣ የአስቸኳይ ጊዜ አዋጅ የሚታወጀው የተፈጥሮ አደጋ ሲያጋጥም፣ የውጭ ወረራ ሲመጣና በመደበኛው የህግ ማስከበር ስርዓት፣የሀገሪቱን ሰላም ማስጠበቅ የማይቻል ሲሆን ነው የሚለው፡፡ አሁን መንግስት ይሄን አዋጅ ለማራዘም ዋነኛ ምክንያት አድርጎ ያቀረበው፣ በክልሎች ድንበር አካባቢ አሁንም ግጭቶች መኖራቸውን ነው፡፡ ይሄ ማለት በመደበኛ የህግ ስርአት የሀገሪቱን ሰላም ማስጠበቅ አልተቻለም ማለት ነው? ወረቀት መበተንን በመደበኛ የህግ ስርአት ማስከበር አልተቻለም ማለት ነው? እኔ አይመስለኝም፡፡ አዋጁ ለመራዘሙ በቂ ምክንያት የለውም፡፡ 
የክልሎችን ሉአላዊነት ትተን እንኳ ጉዳዩን ብንመለከተው፣ የአዋጁ መራዘም የህገ መንግስቱን አንቀፅ 93 መፈፀም አያሟላም፡፡ ወረቀት መበተን፣ አንዳንድ ያልተያዙ ሰዎችን መያዝና የድንበር ግጭቶችን ማስቆም ከመደበኛ የህግ ስርአት በላይ የሚሆኑ ጉዳዮች አይደሉም፡፡ በዚህ መንገድ አንቀፅ 93 የማያሟላ ከሆነ ደግሞ የህገ መንግስቱ አንቀፅ 9 ጋር ስንሄድ፣ ማንኛውም የመንግስት ወይም የባለስልጣን ውሳኔ ከህገ መንግስቱ የሚፃረር ከሆነ ውድቅ ነው ይላል፡፡ ስለዚህ ይሄ አዋጅ ህገ መንግስቱንም የጣሰ በመሆኑ፣ አጠቃላይ የሀገሪቱን ደህንነትና ሰላም የሚያስጠብቅ አይደለም፡፡ ይሄን ስል የህገ መንግስቱ አንቀፅ 39፣ የክልሎች ሉአላዊነትን የሚደነግገው አንቀፅ ተጥሶ፣ በመላ ሀገሪቱ መታወጁ እንደተጠበቀ ሆኖ ነው፡፡ 
የአዋጁ መራዘም ህገ መንግስቱን የሚጥስ ከመሆኑም ባሻገር የሀገሪቱን አጠቃላይ ሁኔታም የሚጎዳ ነው፡፡ ኢኮኖሚውን የቱሪዝም ዘርፉን በእጅጉ የሚጎዳ ነው፡፡ የውጪ ኢንቨስትመንትንም ይጎዳል። የኔ ስጋት በዚሁ ከቀጠለ ሀገሪቱን ለኢኮኖሚ ድቀትም ይዳርጋል የሚል ነው፡፡ የአስቸኳይ ጊዜ አዋጁ የኢኮኖሚ ጉዳት ከማስከተሉም ባሻገር ህዝብን በመንግስት ላይ ተስፋ ያስቆርጣል፡፡ ተስፋ የቆረጠ ህዝብ ደግሞ ውሳኔው ምን እንደሚሆን አይታወቅምና፣ እኔ መንግስትን የማሳስበው ጉዳዩን ደጋግሞ እንዲያጤነው ነው፡፡
----------------
                       “የአዋጁ መራዘም ያልበረደ ትኩሣት እንዳለ ያሳያል”
                          አቶ ግርማ ሰይፉ (ፖለቲከኛ)
       የአስቸኳይ ጊዜ አዋጁ የተራዘመበት ሁኔታ የፖለቲካ እውቀትን የሚፈታተን ነው፡፡ እኔ ሳስብ የነበረው እንደ ማንኛውም ጊዜ የሚፈልጓቸውን ሰዎች ወስደው ይተዉታል የሚል ነበር፡፡ ወትሮም ቢሆን የፍ/ቤት ትዕዛዝ የሚባለው ብዙ ክፍተቶች የነበሩበት በመሆኑ አሁን ካለው ብዙም አይለይም፡፡ 
በዚህ ሁኔታ ውስጥ የአስቸኳይ ጊዜ አዋጁ መራዘሙ ከመብት አኳያ ብዙም ለውጥ ባይኖረውም በሀገሪቱ ላይ ግን ኢኮኖሚያዊ ጉዳት ያስከትላል። ቱሪዝሙ ይጎዳል፡፡ የአዋጁ መራዘም እኛ የማናውቀው ያልበረደ ትኩሳት እንዳለም ያሳየናል፡፡ ስለዚህ ይሄን ትኩሳት ዝም ብለው ቢለቁት የስልጣን እድሜያቸውን እንዳያሳጥርባቸው ሰግተዋል ማለት ነው፡፡ 
ጠቅላይ ሚኒስትሩ 82 በመቶ የሚሆነው ህዝብ ደግፎታል ያሉት፣ ለመራዘሙ ምንም አሳማኝ ምክንያት አይደለም፡፡ ምክንያታቸው ያልበረደው ትኩሳት ነው፡፡ እንዲያውም 82 በመቶ የሚሉት የራሳቸውን አባላት ጠይቀው መሆን አለበት፡፡ ይሄ ደግሞ የሚያሳየው ከራሳቸው አባላት መካከልም 18 በመቶዎቹ አዋጁን እንደማይደግፉት ነው፡፡ 
ህዝቡ መቼም መብቴን ገድቡልኝ፣ የማየውን ቴሌቪዥን ምረጡልኝ ይላል የሚል ግምት የለኝም። ይሄ ማለት ከባርነትና ከነፃነት የቱን ትመርጣለህ እንደ ማለት ነው፡፡ በዚህ ምርጫ ውስጥ ሰው እንዴት ባርነትን ይመርጣል? ምናልባት ምርጫውን ከሰላም እና ከብጥብጥ የቱ ይሻላል ብለውት ሊሆን ይችላል። መቼም ከሰላምና ከብጥብጥ አማራጭ ቢቀርብልን ሁላችንም ሰላምን ነው የምንመርጠው፡፡ ስለዚህ ጥያቄው የቀረበበት መንገድ በሚገባ መታየት አለበት። ወይም ደግሞ የተጠየቁት ሰዎች የአስቸኳይ ጊዜ አዋጅ ምን ማለት እንደሆነ አያውቁም ማለት ነው፡፡
በፐርሰንት የተሰሉ መረጃዎች ሲነገሩ የጥናቱ አሰራር ዘዴ መገለጽ አለበት፡፡ ይሄ ባልሆነበት ሁኔታ ዝም ብሎ 82 በመቶ ማለት በጣም ከባድ ነገር ነው። አንድ በስታትስቲክስ ትምህርት ውስጥ የሚነገር ነገር አለ፡፡ በካቶሊክ ቤተ ክርስቲያን ውስጥ 50 በመቶ ሴቶች ይደፈራሉ የሚል መረጃ ይወጣል። እንዴት እንዲህ ይሆናል በሚል አጣሪ ኮሚቴ ተቋቁሞ ሲጣራ፣ እዚያ ያሉት ሴቶች ሁለት ናቸው። ከሁለቱ አንዷ ነች የተደፈረችው፡፡ ይሄ ተይዞ ነው 50 በመቶ የተባለው፡፡ ይሄም እንደዚህ ይመስለኛል። አራት ሰዎችን ጠይቀው ያሰሉት ፐርሰንት ሳይሆን አይቀርም፡፡  
አስቸኳይ ጊዜ አዋጁ መቼም ቢሆን የፖለቲካ ችግር መፍትሄ አይሆንም፡፡ ጥልቅ ተሃድሶ የሚሉትም ቀልድ ይመስለኛል፡፡ ድሮ ከሚያነጋግሩት የህብረተሰብ ክፍል የተለየ ሌላ የህብረተሰብ ክፍል ቢያነጋግሩ ነበር የተለየ ውጤት የሚመጣው፡፡ በአመራር ደረጃም ቢሆን እርስ በእርሳቸው ተሰባስበው የሚያመጡት ነገር አይኖርም፡፡ የዩኒቨርሲቲ መምህራንን ሰበሰቡ ግን አልሰሟቸውም፡፡ እነሱ የሚፈልጉትን ለመምህራኑ ነግረዋቸው ነው የወጡት፡፡ በዚህ ሁኔታ እንዴት ነው ለውጥ የሚመጣው? ከተቃዋሚ ፓርቲዎች ጋርም ድርድር ብለው ጀምረዋል ግን አሁንም እነሱ በሚሉት መንገድ ብቻ እንዲመራ ስለፈለጉ ጨዋታው ፈረሰ ዳቦ ተቆረሰ ተብሏል፡፡ ስለዚህ እነዚህ ሰዎች ለውጥ ለማምጣት ሌላ መፍትሄ መፈለግ አለባቸው፡፡ 
-------------
                        “የተራዘመው አዋጅ በድጋሚ ሊጤን ይገባዋል”
                           አቶ አዳነ ጥላሁን (ፖለቲከኛ)
      እኔ ጠብቄ የነበረው የአዋጁን መነሳት እንጂ ለ4 ወራት ድጋሚ መራዘምን አልነበረም፡፡ መንግስትም የሚያነሳው ነበር የሚመስለው፡፡ አንደኛ ቀደም ሲል የነበረው አዋጅ ሀገር አረጋግቶልኛል፤አስተማማኝ ሰላም ላይ ደርሻለሁ ሲል ነበር የተናገረው፡፡ በሌላ በኩል ከታች እስከ ላይ ያለው አመራር በጥልቅ ተሃድሶ እያለፈ ስለሆነ ችግሮችን እያየሁ መፍትሄ እያስቀመጥኩ ነው ተብለን ነበር፡፡ ይሄ ከተባለ ለምን ለተጨማሪ 4 ወራት ማራዘም አስፈለገ? ይሄ የሚያሳየው ጉዳዩ ግራ አጋቢ መሆኑን ነው፡፡ ሌላው የአዋጁ መራዘም በህዝብ ፍላጎት እንደተፈፀመ ነው የተነገረን፡፡ እኔ እስከማውቀው ድረስ በየትም ሀገር ከጥንት ጀምሮ እስካሁን መንግስትን “በአስቸኳይ ጊዜ አዋጅ መብቴን በሙሉም ሆነ በከፊል ገድብልኝ” ብሎ ህዝብ ስለመናገሩ በታሪክም አልተዘገበም፡፡ ይሄ በኛ ሃገር ተጠይቆ ከሆነ፣ ይሄን በማለቱ በአለም ታሪክ የኛ ህዝብ የመጀመሪያው ነው የሚሆነው፡፡ ስለዚህ የአዋጁ መራዘም ህዝብን በፍርሃት ቀለበት ውስጥ አስገብቶ፣ ስልጣንን ለማራዘም የሚደረግ ጥረት እንጂ ሌላ ነገር አይደለም፡፡ የህዝብ ቅሬታ ባልተፈታበት ሁኔታ በአስቸኳይ ጊዜ አዋጅ የሚመጣ አስተማማኝ ሠላም አይኖርም፡፡ በአዋጅ የህዝብን መብት ማፈን ዝምታን ነው የሚያመጣው፡፡ ዝምታ ደግሞ በራሱ አመፅ ነው፡፡ ስለዚህ ይሄ የተራዘመው አዋጅ ጉዳይ በድጋሚ ሊጤን ይገባዋል፡፡
በዚህ አጋጣሚ ባለፈው ሳምንት እትማችሁ፣ በሠብአዊ መብት ተከራካሪ ተቋማት ጉዳይ ባቀረባችሁት አጀንዳ ላይ አንድ የመንግስት ባለስልጣን በሰጡት አስተያየት፤ ኢትዮጵያ የራሷ የሆነ ሀገር በቀል ዲሞክራሲ አላት ማለታቸው አስገርሞኛል፡፡ ዲሞክራሲ ማለት የህዝብ አገዛዝ ማለት ነው፡፡ እኔ ከጥንት አንስቶ እስካሁን በኢትዮጵያ የህዝብ አገዛዝ ስለመኖሩ አላውቅም፡፡ ያውም በራሳችን ልምድ፣ ባህልና ትውፊት የተቃኘ ማለት ነው፡፡ እኔ እስከሚገባኝ ዲሞክራሲ ከውጭ የመጣ እንጂ ሀገር በቀል አይደለም፡፡ ይሄ አመለካከት መስተካከል አለበት፡፡ ዲሞክራሲ ቢኖር ኖሮ፣ እስከ ዛሬ የህዝብ የመብት ጥያቄ መልስ ባገኘ ነበር፡፡  

  </TEXT>
</DOC>
<DOC>
 <DOCNO>136</DOCNO>
   <TEXT>
﻿የአስቸኳይ ጊዜ አዋጁ ዓላማ ምንድን ነው? (ዮፍታሔ)
የአስቸኳይ ጊዜ አዋጁ ዓላማ ምንድን ነው?
(ዮፍታሔ)
– ችግሩ የተፈጠረው በኦሮሚያ እና ምናልባትም በአማራ ሆኖ እያለ በመላ አገሪቱ አስቸኳይ ጊዜ አዋጅ ተግባራዊ ማድረግ ለምን አስፈለገ?
– ኦሮሚያና አማራ ከዚህ ተመሳሳይ በሆነ ወታደራዊ እዝ (Martial law) ቆይተዋል። ሕዝባዊ እምቢተኝነቱን ግን አላቆመውም። ይህ ከሆነ ይህን አዋጅ ማወጅ ለምን አስፈለገ?
– ላለፉት 25 ዓመታት አገዛዙ የአስቸኳይ ጊዜ አዋጅ ሳያውጅ በአስቸኳይ ጊዜ አዋጅ ተግባራዊ ሊደረጉ ከሚችሉ በላይ የሆኑ የሰብዓዊ መብት ጥሰቶችን ሲፈጽም ኖሯል። እንዲህም ሆኖ በዚህ ሩብ ምዕት ዓመት በአካል፣ በሕይወትና በንብረት ላይ ጉዳት ያደረሰ ባለሥልጣን፣ ፖሊስ፣ ደኅንነትም ሆነ ወታደር በሕግ ተጠይቆ አያውቅም። ስለዚህ የአስቸኳይ ጊዜ አዋጁ ያስፈለገው አገዛዙ በአስቸኳይ ጊዜ አዋጁ ጊዜ ለሚወስዳቸው ርምጃዎች ተጠያቂ እንዳይሆን ከሕግ ከለላ እንዲያገኝበት ነው ብሎ ማሰብ አይቻልም። ይህ ከሆነ የአስቸኳይ ጊዜ አዋጁን ማወጅ ለምን አስፈለገ?
– የአስቸኳይ ጊዜ አዋጅ የታወጀበት ምክንያት የሕዝብን ደኅንነትና የንብረትን ጉዳት ለመቆጣጠር ነው ተብሏል። በእውኑ አገዛዙ ካለው ታሪክና ሕዝባዊ እምቢተኝነቱ ከተጀመረ ጀምሮ ለሰው ሕይወትና ለሕዝብ ንብረት ካሳየው ግዴለሽነት ለሕይወትና ለንብረት አስቦ የራሱን ደካማ ጎን ለሕዝቡና ለዓለም አቀፉ ማኅበረሰብ የሚያጋልጥ የአስቸኳይ ጊዜ አዋጅ ያውጃል ብሎ ማሰብ ይቻላልን?
እነዚህ ጥያቄዎች የአስቸኳይ ጊዜ አዋጁ ዓላማ ሌላ እንደሆነ እንድንጠረጥር የሚያስገድዱ ናቸው።
ዓለም አቀፋዊ መረጃዎች እንደሚያሳዩት Martial Law (ወታደራዊ እዝ) እና State of emergency (አስቸኳይ ጊዜ አዋጅ) ትንሽ ልዩነት አላቸው። ወታደራዊ እዝ ሙሉ በሙሉ በጦር ሠራዊቱ (ፓሊስም በቀጥታ በጦር ሠራዊቱ እንዲታዘዝ ይገደዳል) አገር ትተዳደራለች ማለት ነው። ይህም ቀደም ብሎ በኦሮሚያ በኋላም በአማራ “ክልሎች” ተግባራዊ ሆኖ ቆይቷል።
የአስቸኳይ ጊዜ አዋጅ ማለት ደግሞ ጠቅላይ ሚኒስትሩ (እና በኢትዮጵያ ሕግ ደግሞ ጠቅላይ ሚኒስትሩና እርሱ የሚመራው የሚኒስትሮች ምክር ቤት) በበላይነት አገር ያስተዳድራሉ ማለት ነው። ስለዚህ የታወጀው ወታደራዊ እዝ (Martial Law) ሳይሆን የአስቸኳይ ጊዜ አዋጅ (State of Emergency) መሆኑን በመጀመሪያ Washington Post ካወጣው ዘገባና በኋላም የፌደራሉ ጠቅላይ አቃቢ ሕግ (ጌታቸው አምባዬ) ካቀረበው ዝርዝር ሪፖርት መረዳት ይቻላል።
በመጀመሪያ የአስቸኳይ ጊዜ አዋጁ ዝርዝር (በ Washington Post ዘገባ የሰዓት እላፊ አይኖርም ከመባሉ በቀር) አልቀረበም ነበር። ጠቅላይ አቃቢ ሕጉ ባቀረበው መግለጫ ደግሞ ተፈጻሚ የሚሆንበትን ጊዜና ቦታ (ቦታዎች) ባይጠቅስም ዝርዝሩን አስቀምጧል። በዚህም መሠረት ያለፍርድ ቤት ትእዛዝ ሰዎችን ማሰር እንደሚቻል፣ የማንንም ሰው ቤት፣ ንብረትና መኪና በፈለጉበት ጊዜ መፈተሽና መበርበር እንደሚቻል፣ ጠቅላይ ሚኒስትሩ (የሚኒስትሮች ምክር ቤት) ሁሉንም የግንኙነት መስመሮች (ስልክ፣ ፌስቡክና ሌሎችም) ሊያቋርጥ እንደሚችል፣ ስብሰባና ሰልፍ ማድረግ፣ ምልክት ማሳየት እንደማይቻልና የሰዓት እላፊ አዋጆች ሊኖሩ እንደሚችሉ ጠቅሷል።
ስለዚህ በአስቸኳይ ጊዜ አዋጅ ጊዜ የአገሪቱ ሕጎች በተግባር ላይ አይውሉም ማለት ነው። የአስቸኳይ ጊዜ አዋጁም አስፈላጊነት በሕጋዊ መንገድ ችግሩን መፍታት ስላልተቻለና ሕጉም እንቅፋት ስለሆነ መነሳት ይኖርበታል ከሚል ነው። ስለዚህ የአገሪቱ ሕግና ሥርዓት በሙሉ በጠቅላይ ሚኒስትሩና በሚኒስትሮቹ ውሳኔ ይተካል ማለት ነው። ጦር ሠራዊቱ፣ ደኅንነቱም ሆነ ፖሊስ ለሚወስዱት ርምጃ በመደበኛ ፍርድ ቤት ተጠያቂ የሚሆኑ መሆናቸውን አስቸኳይ ጊዜ አዋጅ የተደነገገበት የሕገ መንግሥቱ አንቀጽ 93 የጠቀሰው የለም። ከዚህ ይልቅ በሕገ-መንግሥቱ አንቀጽ 93 ቁ 5 የተጠቀሰው የአስቸኳይ ጊዜ አዋጁን የሚከታተልና ጠቅላይ ሚኒስትሩ (የሚኒስትሮች ምክር ቤት) የሚወስደውን ርምጃ በዝቷል (“ኢሰ ብአዊ ሆኗል”)፣ ጥሩ ነው ወይም አንሷል እያለ ለአገዛዙ ሀሳብ የሚሰጥ 7 አባላት ያሉት “የአስቸኳይ ጊዜ አዋጅ አፈጻጸም መርማሪ ቦርድ” እንደሚቋቋም ነው የሚገልጸው። አንቀጽ 93 ቁ. 6 መ. እንዲሁ በደምሳሳው “ኢሰብዓዊ ድርጊት የሚፈጽሙትን ሁሉ ለፍርድ እንዲቀርቡ ማድረግ” ቢልም ስለአፈጻጸሙ የሚገልጸው ስለሌለና የመርማሪ ቦርዱ አባላት እነማን እንደሚሆኑ ስለሚታወቅ በዚህ መዘናጋት አያስፈልግም።
Washington Post ባወጣው ዘገባ ጠቅላይ ሚኒስትር ኃይለማርያም ደሳለኝ “የአስቸኳይ ጊዜ አዋጁ በኢትዮጵያ ሕገ-መንግሥት የሠፈሩትን መሠረታዊ የሰብዓዊ መብቶች እይጥስም/ The state of emergency will not breach basic human rights enshrined under the Ethiopian constitution” ብሏል። ሆኖም ይህ የለበጣ ንግግር ብቻ ነው የሚሆነው። በሕገ መንግሥቱ ስለአስቸኳይ ጊዜ አዋጅ የተደነገገው አንቀጽ 93 ቁ. 1 ሀ. እንዲህ ይላል፦
“የሚኒስትሮች ምክር ቤት ሥልጣን በሕገ-መንግሥቱ የተቀመጡትን መሠረታዊ የፖለቲካና የዲሞክራሲ መብቶችን የአስቸኳይ ጊዜ አዋጁን ለማወጅ ምክንያት የሆነውን ጉዳይ ለማስወገድ ተፈላጊ ሆኖ በተገኘው ደረጃ እስከ ማገድ ሊደርስ የሚችል ነው።”
ስለዚህ ሕገ መንግሥቱ በግልጽ “መሠረታዊ የፖለቲካና የዲሞክራሲ መብቶች” እንደሚጣሱና እርሱም ደግሞ “ተፈላጊ ሆኖ በተገኘው ደረጃ” እንደሚሆን ይገልጻል ማለት ነው። ጠቅላይ አቃቢ ሕጉም ስለአስቸኳይ አዋጁ ያቀረበው ዝርዝር ይህንኑ የሚያረጋግጥ ነው። ስለዚህ ደኅንነቱ፣ የጦር ሠራዊቱና ፖሊስ በሰው ሕይወትና በንብረት ላይ ማንኛውንም ዓይነት እርምጃ ሊወስዱ እንደሚችሉ መጠራጠር አይገባም።
የትግራይ ጎሳ አባላትንና ከትግራይ የሄዱ የዩኒቨርሲቲ ተማሪዎችን ከኦሮሚያና ከአማራ ወደትግራይ ያሸሸበትን ምክንያትና መጭውን የጥምቀት በዓል ስናስብ በአማራና ኦሮሚያ “ክልሎች” ደኅንነቱና ጦር ሠራዊቱ ከፍተኛ ጉዳት ለማድረስ ለመዘጋጀታቸው አንድ ተጨማሪ ምስክር ነው። በተለይ የዩኒቨርሲቲ ተማሪዎችን በመስከረም መጨረሻና በጥቅምት መጀመሪያ ወደነዚህ ክልሎች ሄደው ትምህርት እንዲጀምሩ ካደረገ በኋላ በተማሪዎች ላይ ምንም ዓይነት ማስፈራሪያም ሆነ ጉዳት ሳይደርስባቸው የአማራንና የኦሮሞን ክልል ጥለው እንዲወጡ ማድረግ የተወጠነ ክፉ ነገር መኖሩን ግልጽ የሚያደርግ ነው። በቅርቡ በአማራ ክልል ይህ መፈጸሙም መረሳት የለበትም።
ሕገ – መንግሥቱ ክልሎች የራሳቸውን የአስቸኳይ ጊዜ አዋጅ ማወጅ እንደሚችሉ (አንቀጽ 93 ቁ. 1 ለ) ይገልጻል። ስለዚህ የአስቸኳይ ጊዜ አዋጁ መነሻ ምክንያት በኦሮሚያና በአማራ የተፈጠረው ሕዝባዊ ተቃውሞና እምቢተኝነት ከሆነ ቀደም ሲል የነበረውን የወታደራዊ እዝ (Martial Law) ማስረዘም ወይም በአስቸካይ ጊዜ አዋጅ ሕጋዊ ማድረግ ብቻ ይበቃ ነበር። ነገር ግን አገዛዙ ይህን በማድረግ ፋንታ በመላ አገሪቱ የአስቸኳይ ጊዜ አዋጅ አውጥቷል።
ስለዚህ ከዚህና ከላይ ከተጠቀሱት ምክንያቶች ተነሥተን የአገዛዙን ባሕሪና ያደረጋቸውን ድርጊቶች በመፈተሽ የአስቸኳይ ጊዜ አዋጁ አገዛዙ ሥልጣኑን በተቻለ መንገድ ለማራዘምና ያ ካልሆነም እያሰበው ላለ ተከታይ ዕቅዱ ማስፈጸሚያ ሊያደርገው እንደሚችል መገመት ይቻላል። ይህን በአስቸኳይ ጊዜ አዋጁ እንዴት ማስፈጸም ይቻላል?
እርግጥ ነው የአስቸኳይ ጊዜ አዋጁ ለአገዛዙ የወታደሩን፣ የደኅንነቱንና ይልቁንም የፖሊስን ታዛዥነት ሊጨምርለት ይችላል። በወገናችን ላይ አንተኩስም፤ ከተኮስንም ያስጠይቀናል ብሎ ይፈራና ያመነታ የነበረውን የለስጋት በወገኑ ላይ የፈለገውን እርምጃ እንዲወስድ ከመቼውም ጊዜ በላይ ነፃ ያደርገዋል። በዚህ አገዛዙ ከወታደሩ፣ ከደኅንነቱና ከፖሊስ የተሻለ ታዛዥነትና ትብብር ሊያገኝበት ይችላል። ነገር ግን ዋናው ምክንያት ይህ አይደለም።
የቀድሞው ጠቅላይ ሚኒስትር ከ 16 ዓመት በፊት በትግሪኛ ቋንቋ “አማራ እና ኦሮሞ አብረዉ መቆም ከጀመሩ ድርጅቴ ሕዉሓት ያኔ ማቅ ትለብሳለች። የትግራይ ህዝብ ህልውና በአማራው እና በኦሮሞዉ ቡድን ፍች ላይ የተመሰረተ እንደሆነ ላፍታም መዘንጋት የለብንም። መልሰዉ ጋብቻ የሚፈጥሩበት platform ካገኙ ህዉሓት በይፋ ያከትምላታል” በማለት እንዳስቀመጠው፣ ባለፈው 40 ዓመት ሁለቱን ጎሳዎች ለመለያየት ሕወሐት የትጓዘበትን ርቀት ለተከታተለና በቅርቡ የአማራውና የኦሮሞው ሕብረት ያስገኘው እመርታና በአገዛዙ ውስጥ የፈጠረውን መብረክረክ ለታዘበ አገዛዙ ሥልጣኔን የማቆይበት ዋናው መንገድ በአማራና በኦሮሞ ሕዝብ መካከል ግጭት መፍጠር ነው ብሎ ሊወስን እንደሚችል መገመት አያስቸግርም። አስቀድመን አውቀን ካልተዘጋጀን የአስቸኳይ ጊዜ አዋጁ ይህን ለማስፈጸም በጥቅም ላይ ሊውል ይችላል።
የፌደራል ጠቅላይ አቃቢ ሕጉ በማብራሪያው እንደጠቀሰው በአስቸኳይ ጊዜ አዋጁ የአገሪቱ የጦር ኃይል ሙሉ በሙሉ በአንድ እዝ (Command Post) ስር ይሆናል። ይህን በማድረግ በቀላሉና በግልጽ የአማራውን ወታደር በኦሮሚያ፣ የኦሮሞውን ወታደር ደግሞ በአማራ አዝምቶ ርምጃ እንዲወስዱ በማበረታታት፣ በሕዝቡ ዘንድ እውነተኛ መረጃዎች እንዳይደርሱ በመግታትና የአገዛዙን የፕሮፖጋንዳ መሣሪያዎች በመጠቀም በሁለቱ ታላላቅ ጎሳዎች መካከል የእርስ በእርስ ግጭትና መቃቃር እንዲፈጠር ማድረግ ዋናው ዓላማ ሊሆን እንደሚችል መረዳት ያስፈልጋል።
ከዚህም በተጨማሪ የአስቸኳይ ጊዜ አዋጁ የጥምቀት በዓል ከሚከበርበት ጊዜ አስቀድሞ መታወጁን ልብ ማለት ያስፈልጋል። በዚህ በዓል ላይ ኦሮሞ የእስልምና ተከታይ ወንድሞቻችንን በክርስቲያን ወገናቸው ላይ ሀይማኖታዊ ሰበብ ፈጥረው እንዲነሱ በማድረግ ሀይማኖታዊም ጎሳዊም ግጭት እንዳይፈጠር ሕዝቡ አስቀድሞ ተዘጋጅቶ መጠበቅ ይኖርበታል።
የአስቸኳይ ጊዜ አዋጁ ሌላው ድብቅ ዓላማ ምን ሊሆን ይችላል?
የሕወሐት አገዛዝ በሕዝብና በአገር ላይ ይህን ሁሉ ክፉ ሥራ ከፈጸመ በኋላ በሥልጣን ላይ ሊቆይ እንደማይችል የተረዳ የሚመስልበት ምልክቶች አሉ። ለዚህም ገንዘብ ከባንክና ከመሀል አገር ማሸሽ፣ ብርን ወደዶላር መመንዘር፣ ልጆንና ቤተሰቦችን ማሸሽ፣ የትግራይ ጎሳ አባላትን ከሌሎች ክልሎች ማሸሽ ወዘተ ጥቂት ምሳሌዎች ናቸው። ነገር ግን ሕወሐት ወደማይቀረው ከመሄዱ በፊት በስፋትና በምስጢር ሊያከናውናቸው የሚያስባቸው የቀሩ ነገሮች ካሉ የአስቸኳይ ጊዜ አዋጁ ለሕወሐት ይህን ለማከናወን የተሻለ ዕድል ይሰጠዋል። ለምሳሌ የሰዓት እላፊውን ተጠቅሞ ንብረትና ሀብት ማሸሽ፣ ማንኛውንም ለኢትዮጵያ አቅም ሊሆን የሚችል መሠረተ ልማት መመዝበር፣ ከአገልግሎት ውጭ ማድረግ ወይም ማውደም፣ አጥፊና አውዳሚ መሣሪያዎችን ወደመሀል አገር አገር ማስገባት ወዘተ።
ምን ይደረግ?
የኢትዮጵያ ሕዝብ የአስቸኳይ ጊዜ አዋጁን በቀጥታ በራሱ (በሕዝቡ) ላይ እንደታወጀ ጦርነት ተመልክቶ እውቅና ሊሰጠው አይገባም። ይህም ማለት እጁን አጣጥፎ እንዲቀመጥ ሳይሆን ተጠንቅቆና ዘጋጅቶ መጠበቅ ይኖርበታል ማለት ነው።
ወታደሩ በተለይም የአማራና የኦሮሞ ጎሳ አባል የሆነው የጦር ሠራዊት፣ የደኅነነትና የፖሊስ አባል በአስቸኳይ ጊዜ አዋጁ ሰበብ የተደገሰለትን በመገንዘብ ከሕዝብ ጎን መቆም ይጠበቅበታል። በግልጽ ከህዝብ ጎን ለመቆም የማይችልበት ምክንያት ካለ ደግሞ በሚሠማራበት ቦታ ማሣሪያውን ወደሕዝብ ከማዞር ይልቅ በሕዝቡ ላይ እርምጃ ሊወስዱ የተዘጋጁትን ኃይሎች በስልታዊ መንገድ በመቆጣጠር የሰውን ሕይወት፣ የሕዝብን ንብረትና መሠረተ ልማት በመጠበቅ ለአገርና ወገን አኩሪ ሥራ መሥራት ይጠበቅበታል።
ከዚህ አልፎ የሕዝብ ልጆችን በመግደልና በማሰር የሚደረግን የጦር ሠራዊቱንና የደኅንነቱን ትንኮሳ የሕወሐት አገዛዝ ሆን ብሎ የአማራውንና የኦሮሞውን ጎሳዎች ለማጋጨት ያጠመደው ትልቅ ወጥመድ መሆኑን በመረዳት ሕዝቡ በብልህነት፣ በት እግስትና በጽናት እንዲቋቋመው ያስፈልጋል።
ትግሉ አሁን ከደረሰበት ደረጃ በመነሣት በጥምቀት በዓል ላይም ሆነ በሌላ ጊዜ በሰላማዊ ሰልፍና በባዶ እጅ ለተቃውሞ መውጣት ራስን የሚያጋልጥ ነው። ስለዚህ የጥምቀት በዓል አከባበርን በሚመለከት በዓሉን ካለማክበር ጀምሮ ሌላ ዓይነት የትግልና የተቃውሞ ስልቶችን በሚስጥር እስከመንደፍ ድረስ ሊታሰብበት ይገባል። እነዚህን ስልቶች የታሰበውን ጥፋት ታሳቢ በማድረግና አስፈላጊ ከሆነም ተመጣጣኝ ኃይል በመፍጠር ማደራጀት ያስፈልጋል።
  </TEXT>
</DOC>
<DOC>
 <DOCNO>137</DOCNO>
   <TEXT>
﻿በደቡብ ክልል የታወጀው የአስቸኳይ ጊዜ አዋጅ እና አንድምታዎቹ!
 Raphael Addisu   Analysis, Ethiopian Politics   ሃምሌ 23, 2019  0 Minutes
ከቅርብ ግዜ ወዲህ በደቡብ ክልል እየታዩ የመጡ ለውጦች ክልሉን ይመራ የነበረውን (ይቅርታ የሚመራውን ለማለት ነው) ድርጅት ደህዴንን ግራ ያጋባው ይመስላል:: በተለይ በያዝነው አመት በክልሉ በሚገኙ የተለያዩ ህዝቦች የተነሱ የክልል አደረጃጀት ህገመንግስታዊ ጥያቄዎችን ተከትሎ የክልሉ ማዕከላዊ ኮሚቴ ጉዳዩን የያዘበት አግባብ በተለያዩ ‘የክልል ይገባኛል’ ጥያቄዎች ባነሱ የክልሉ ዞኖች ህዝቦች ከፍተኛ ተቃውሞዎች አስነስቶበታል:: በተለይም ደግሞ በቅርቡ አዲስ አበባ ላይ ባደረገው 11ኛ መደበኛ ጉባኤው ማገባደጃ ላይ ከገዳዩ ጋር በተያያዘ የሰጠው ግልፅ ያልሆነ መግለጫ ነገሮች ያልተጠበቁ አቅጣጫዎችን እንዲይዙ አድርጓቸዋል::
እነዚህ ለዘመናት በፖለቲካዊ ድርድሮች ተዳፍነው የቆዩ የህዝቡ የአደረጃጀት ጥያቄዎች ካለፈው አመት ጀምሮ ሀገራችን ውስጥ እየነፈሰ ካለው የለውጥ ንፋስ ጋር ተያይዞ አሁን ላይ ባልተጠበቀ ሁኔታ (magnitude) አንድ ላይ መገንፈላቸው ክልላዊውን የመንግስት አስተዳደር የያዘው መሪ ድርጅት ለነዚህ ተደራራቢ የህዝቡ ጥያቄዎች ወቅቱን የጠበቀ መልስ ከመስጠት አቅሙ ጋር ተያይዞ ችግሩን የበለጠ ውስብስብ ያደርገዋል:: ለዚህም ይመስላል መንግስት ነገሮች ከቁጥጥር ውጭ ከመውጣታቸው በፊት ከሐምሌ 15 2011 ዓ.ም ጀምሮ ሀዋሳ ከተማን ጨምሮ ሁሉም የደቡብ ክልል ዞኖች ከተማ አስተዳደርና ልዩ ወረዳዎች ላይ ላልተወሰነ ግዜ በኮማንድ ፖስት ስር እንደሚተዳደሩ ሲል ግዚያዊ የአስቸኳይ ግዜ አዋጅ ማወጁን የገለፀው::
ካለፈው አመት ጀምሮ ሀዋሳና አከባቢዋ ላይ እየተስፋፋ የመጣው ስርዓት አልበኝነትና የህግ የበላይነት ጥያቄ ውስጥ ገብቶ የዜጎች ደህንነት አደጋ ላይ የወደቀበት ሁኔታ የአስቸኳይ ጊዜ አዋጁን መታወጅ አስገዳጅ ሁኔታዎች ከፈጠሩ ሰነባብተዋል:: ነገር ግን የክልሉን ከፍተኛ የስልጣን እርከኖች የአከባቢው ተወላጆች የተቆናጠጡበት ሁኔታና የስርዓት አልበኝነቱ በአከባቢው ያሉ የመንጋ ቡድኖችን ጫናን ተጠቅመው የራሳቸውን አጀንዳ ማስፈፀሚያ ጥሩ መንገድ ስለነበር ከመጀመሪያውም ቢሆን አስቸኳይ አዋጁ ተግባራዊ እንዳይሆን ያዘገየውም ይኸው ይመስላል::
ይህ ሁኔታ በተለይም የሀዋሳ ከተማና በአጠቃላይ የክልሉ ስልጣን የውሳኔ አቅም ሌሎችን የክልሉ ዞኖች ባገለለ መልኩ በአንድ ብሔር የአንጃ ቡድን ዘዋሪነት ቁጥጥር ስር ወድቆ የቆየበት ሁኔታ በጊዜ ሂደት በክልሉ ዞኖችና በክልሉ አስተዳደር መሀል እየሰፋ የሄደ መቃቃርና አለመግባባት የፈጠረበት ክስተት የክልሉን አስተዳደር አቅመ ቢስ (non-functional) አድርጎታል:: ለዚህ ደግሞ ከቅርብ ግዜ ወዲህ በክልሉና በዞኖች መሀከል ያለው መዋቅራዊ የአስተዳዳር መስመር በአብዛኛው እየተቋረጠ (እየተበጠሰ) መምጣቱና ክልሉ አንድም የአብላጫ ድጋፍ ያለውና ተፈፃሚ የሆነ ውሳኔ መውሰድ: ቢወሰኑም እስከ ወረዳና ቀበሌዎች ተግባራዊ ማድረግ ያልቻለበት ሁኔታ አንዱ ማሳያው ነው::
በእርግጥ ከክልሉ ማዕከላዊ ኮሚቴ ስብሰባ መግለጫ በኋላ በሲዳማ ዞን ውስጥ ካለፈው ሳምንት አጋማሽ ጀምሮ የተፈጠረውና የሲዳማ ብሔር አባል ያልሆኑ (non-ethnic Sidamas) የአካባቢው ነዋሪዎች ላይ የደረሰው የብሔር ማንነት ላይ ያነጣጠረ ጥቃትና ያደረሰው አላስፈላጊ የዜጎች የህይወት መጥፋትና የንብረት ውድመት ለአስቸኳይ ጊዜ አዋጁ መታወጅ ዋነኛ ምክንያት እንደሆኑ ይታወቃል:: ሆኖም ሌሎች ዞኖች ላይ ከመግለጫው ጋር በተያያዘ የታዩት ትላልቅ የተቃውሞ ሰላማዊ ሰልፎችም የፈጠሩት ስጋት ለዚሁ ውሳኔ ምክንያት ነበሩ::
ዋናው ጥያቄ ‘ሌሎች ዞኖች ላይ የታዩት የተቃውሞ ሰላማዊ ሰልፎች ስጋት የፈጠሩት ለማን ነው?’ የሚለው ነው:: እነዚህ ሰላማዊ ሰልፎች በየዞኖቹ ህዝቦች የተነሱ ህገመንግስታዊ የክልል አደረጃጀት ጥያቄዎች በህገመንግስቱ በተቀመጠላቸው ማዕቀፍ እንዲመለሱ ያላቸውን ፅኑ አቋም የገለፁበት ነበሩ:: በተጨማሪም በሲዳማ ዞን እንደታየው ብሔር ላይ ያነጣጠሩ ጥቃቶችም ሆኑ ንብረት የማውደምና የአካባቢውን ነዋሪ የቀን ተቀን ሰላማዊ እንቅስቃሴ አደጋ ላይ የጣሉ እንዳልነበሩ ከየአካባቢዎ የሚወጡ መረጃዎች ያመለክታሉ:: በእርግጥ ሰላማዊ ሰልፎቹ ፍቃድ ያላቸው ነበሩ ወይስ አልነበሩም የሚለው ሌላ ጥያቄ ነው::
ስለዚህ እነዚህ ከሲዳማ ዞን ውጭ ያሉ ሌሎች የክልሉ ሰላማዊ አካባቢዎች ላይ የአስቸኳይ ጊዜ አዋጅ የተጣለበት አግባብ እንደ ቀድሞው ጊዜ የኢህአዴግ ስርዓት የህዝብ ሰላማዊና ህገመንግስታዊ ጥያቄዎች በድርጅታዊ አካሄድ በሀይል የማፈን (የመጨፍለቅ) ዝንባሌ ካለው ክልሉን ወዳልተፈለገ የቀውስ ቀጠና እንዳይቀይረው ጥንቃቄ ቢደረግ መልካም ነው:: በተጨማሪም በየአካባቢው በመንጋ ቡድኖች የታገዙ የዜጎችን ደህንነት አደጋ ላይ የሚጥሉና የስርዓት አልበኝነት አካሄዶች እንዲሁም ለተወሰኑ የፖለቲካ ቡድኖች ጥቅም ሲባል ብቻ ህዝብን ከህዝብ የማጋጨት አዝማሚያ ያላቸውና የህግ የበላይነትን አደጋ ውስጥ የሚከቱ አካሄዶች ወደ አጠቃላይ ሀገራዊ ግጭት መፍጠር እንዳይሸጋገሩ በአስቸኳይ ግዜ አዋጅ በኮማንድ ፖስት መቆጣጠር አስፈላጊ መሆኑ እንዳለ ሆኖ በዚህ ግዜ ሀገራችንን ብዙ ዋጋ ሊያስከፍሉ የሚችሉ ከህዝብ ፍላጎት ጋር የሚጋጩ እርምጃዎችን ከመውሰድ መቆጠብ አስፈላጊ ነው::
  </TEXT>
</DOC>
<DOC>
 <DOCNO>138</DOCNO>
   <TEXT>
﻿አስቸኳይ ጊዜ አዋጁ እና የፓርላማ አባላት
የኢትዮጵያ የሕዝብ የተወካዮች ምክር ቤት አባላት ለሁለተኛ ጊዜ የተደነገገዉን የአስቸኳይ ጊዜ አዋጅ ለማፅደቅ ወይም ለመጣል የፊታችን አርብ እንደሚሰበሰቡ ታዉቋል።
አውዲዮውን ያዳምጡ። 03:55
የአስቸኳይ ጊዜ አዋጅ
የምክር ቤት አባላት አዋጁን ዉድቅ እንድያደርጉ ከአገር ዉስጥም ሆነ በዉጭ የሚኖሩ ኢትዮጵያዉያን ጫና እያደረጉ ይገኛሉ። ለዚህም አንዱ ማሳያ ሰሞኑን በማኅበራዊ መገናኛ ብዙኃን ላይ የምክር ቤቱ አባላት የእጅ ስልክ ቁጥሮች ናቸዉ የተባለዉ ዝርዝር በማኅበራዊ መገናኛ እየተዘዋወረ እንደmሚገኝ ለመታዘብ ተችሏል።
በፓርላማ የአሮምያ ክልል በቡኖ-በደለ ዞን የጮራና ዴጋ ወረዳን ወኪል አቶ ሙስጣፋ ዋርቁ የአስቸኳይ ጊዜ አዋጁ ላይ ድምፅ ለመስጠት በይፋ ጥሪ እንደሌለ ተናግረዉ የአስቸኳይ ስብሰባዉም አርብ ይካሄዳል መባሉን ከአገር ዉስጥ መገናኛ ብዙኃን እንደሰሙ ለዶይቼ ቬሌ ተናግረዋል። የአስቸኳይ ጊዜ አዋጅ ሲፀድቅ የሚደግፍ እንዳለ ሁሉ የሚቃወምም አለ ያሉት አቶ ሙስጣፋ ዋናዉ ጉዳይ የአዋጁን አስፈላጊነት መዳሰስ መሆኑን ይናገራሉ።
አዋጁን ይቃወማሉ ወይስ ይደግፉሉ? ለሚለዉ ጥያቄ ተከታዩን ብለዋል:«በሕገ-መንግስታችን እንደሚታወቀዉ ፓርላማን ወክሎ ያለዉ አባል በሦስት ጉዳዮች ይመራል። እነሱም ለኦሮሚያ፣ ለሕዝቡና ለሕገ-መንግስቱ ታዓማኝ ሆኖ ነዉ። ዉሳኔዉም ይህንን  መሰረት አድርጎ ነዉ እንጅ ከሚነፍሰዉ ንፋስ ጋር በመንፈስ  አይደለም። የተጠቀሱትን ነጥቦች መዓከል አድርጎ ለአገሪቱ ሰላም የምያስፈልገዉ ላይ እኔም አንደ አንድ ግለሰብ ዝግጅት እያደረኩ ነዉ። ሰዉ በሰላም ወቶ እንዲገባ እንዲሁም የሕዝቡ ተሳትፎ በኤኮኖሚዉ ዉስጥ ከዚህ በላይ ጠንክሮ እንዲቀጥል ለማደርግ ነዉ። እናም  ይሄንን በመጥቀም ለመወሰን ዝግጅት አድርጌያለሁ የሚል ሃሳብ አለኝ።»
በኦሮሚያ ክልል በምዕራብ ወለጋ የጃርሶና የባቦ አከባቢ ተወካይ የሆኑት ወ/ሮ ዱሌ ተሰማ አርብ የአስቸኳይ ጊዜ አዋጁ ላይ ዉሳኔ ለመስጠት ጥሪ እንደደረሳቸዉ ይናገራሉ። በሕገ-መንግስቱ ዉስጥ በተዘረዘረዉ መልክ የአዋጁ አስፈላጊነት ምንድነዉ የሚሉት ነጥቦች ገና እንዳልደረሳቸዉ ወ/ሮ ዱሌ ይናገራሉ።
ወ/ሮ ዱሌ:  «በአሁኑ ጊዜ አዋጁ ያስፈልጋል ወይስ አያስፈልግም፣ አገሪቱን እዚህ ደረጃ ላይ ያደረሰዉ ምንድነዉ? የሚለዉ እኛም እንደ ጥያቄ የያዝነዉ ጉዳይ ነዉ። ለዉይይትም ጊዜ ይሰጣችኋል ተብሏል። ስለዚህ ይህን አዋጅ ያዘጋጀዉ አካል የአገሪቱን ሁኔታ መሰረት አድርጎ ስያዘጋጅ፣ በአሁኑ ጊዜ አገሪቱን  ለዚህ ያጋለጠ ምንድነዉ? እዚህ ያደረሰዉስ  ምንድነዉ? አዋጁ ከፀደቀ ነዉ ወይስ ሳይፀድቅ ነዉ ሰላም  ሊያመጣ የሚችለዉ? ለእነዚህ ጥያቄ መልስ ለመስጠት አዋጁ የተዘጋጀበት ምክንያት ቀርቦልን፣ እኛም መነሳት ያለበትን ጥያቄ አንስተን፣ የምናጣራቸዉ ጉዳዮች አሉን።»
ወ/ሮ ዱሌ የፓርላማ አባላት ህዝብን በመወከላቸዉ ሕዝቡ አዋጁን እየፈለገ ነዉ ወይስ አይደለም፣ ማህበረሰቡ የሚያነሳቸዉ ጥያቄዊችና የአዋጁ ተፆኖስ ምንድነዉ የሚለዉን በዚህ ዉይይት ላይ እንደሚያነሱ ይናገራሉ። ዉይይቱ መቼ እንደሚካሄድ ስጠየቁ፣ «በነገዉ እለት አዋጁን ያዘጋጀዉ አካል ማብራርያ ይሰጠናል ብለን እናስባለን። ስለዚህ የአዋጁ አዘጋጅ የሚያቀርበዉን ምክንያት በመዳሰስ፣ በተላለፈዉ አዋጅ ላይ የነበረዉ ድክመትና ጥንካሪ ምን እንደነበረ፣ አሁን ደግሞ እዚህ ደረጃ ላይ ያደረሰን ምንድነዉ? የሚል ላይ ዉይይት ይካሄዳል። ከዛ አርብ ገብተን ድምፅ እንሰጣለን።»
የአስቸካይ ጊዜ አዋጁ ኮማንድ ፖስት ትላንት ባወጣዉ መግለጫ በፓርላማ አባላቶች ላይ ይደረጋል የተባለዉን ጫና «በቸልታ እንደማይመለከተው» እና የጫና የማድረጉ ቅስቀሳ ላይ የተሳተፉትን «ህጋዊ እርምጃ» እንደሚወስድ አስጠንቅቋል።
የዶይቼ ቬሌ ዋትስአፕ ላይ አንድ ግለሰብ «አዋጁን የማይደግፍ አገሪቱ ትርምስ ውስጥ እንድትገባ የሚፈልግ ሰው ብቻ ነው፣ ስልጣንም አይገኝም» ሲል አስተያየቱን በፅሁፍ ልኮልናል። ሌላ አስተያየት ሰጭ «ኮማንድ ፖስቱ ቋሚ ስራዉ ህዝብን መግደልና ማሰር፣ ማሰቃየት ነዉ። የአገሪቱ ደህንነት ያለዉ በህዝብ ተወካዮች እጅ ነዉ። «ካፀደቁት ለቀብር መዘጋጀት ነዉ» ሲል የተቃዉሞ አስተያየቱን ልኮልናል።
  </TEXT>
</DOC>
<DOC>
 <DOCNO>139</DOCNO>
   <TEXT>
﻿የኢፌዴሪ ህገ መንግስት ስለ አስቸኳይ ጊዜ አዋጅ ምን ይላል?
efdre
አዲስ አበባ ፣ መስከረም 29 ፣ 2009 (ኤፍ ቢ ሲ) የሚኒስትሮች ምክር ቤት ከትናንት ጀምሮ የአስቸኳይ ጊዜ አዋጅ አውጇል።
የኢፌዴሪ ህገ መንግስት አንቀጽ 93 የአስቸኳይ ጊዜ አዋጅ የሚደነገግበትን ሁኔታ በዝርዝር ያስቀምጣል።
ምዕራፍ አስራ አንድ
ልዩ ልዩ ድንጋጌዎች
አንቀጽ 93
ስለ አስቸኳይ ጊዜ አዋጅ
1 ሀ. የውጭ ወራሪ ሲያጋጥም ወይም ህገ መንግስታዊ ስርዓቱን አደጋ ላይ የሚጥል ሁኔታ ሲከሰትና በተለመደው የህግ ማስከበር ስርዓት ለመቋቋም የማይቻል ሲሆን፣ ማናቸውም የተፈጥሮ አደጋ ሲያጋጥም ወይም የህዝብን ጤንነት አደጋ ላይ የሚጥል በሽታ ሲከሰት፥ የፌደራሉ መንግስት የሚኒስትሮች ምክር ቤት የአስቸኳይ ጊዜ አዋጅ የመደንገግ ስልጣን አለው።
ለ. የተፈጥሮ አደጋ ሲያጋጥም ወይም የህዝብን ደህንነት አደጋ ላይ የሚጥል በሽታ ሲከሰት የክልል መስተዳድሮች በክልላቸው የአስቸኳይ ጊዜ አዋጅ ሊያውጁ ይችላሉ። ዝርዝሩ ክልሎች ይህን ህገ መንግስት መሰረት በማድረግ በሚያወጧችው ህገ መንግስቶች ይወሰናል።
2 በዚህ አንቀጽ ንዑስ አንቀጽ 1/ሀ/ መሰረት የሚታወጅ የአስቸኳይ ጊዜ አዋጅ፤
ሀ. የህዝብ ተወካዮቸ ምክር ቤት በስራ እያለ የታወጀ ከሆነ በታወጀ በአርባ ስምንት ሰዓታት ውስጥ ለህዝብ ተወካዮች ምክር ቤት መቅረብ አለበት፤ አዋጁ በህዝብ ተወካዮች ምክር ቤት ሁለት ሶስተኛ ድምጽ ካላገኘ ወዲያውኑ ይሻራል።
ለ. ከላይ በንዑስ አንቀጽ /ሀ/ የተጠቀሰው እንደተጠበቀ ሆኖ የህዝብ ተወካዮች ምክር ቤት በስራ ላይ ባልሆነበት ወቅት የሚታወጅ የአስቸኳይ ጊዜ አዋጅ ለህዝብ ተወካዮች ምክር ቤት መቅረብ ያለበት አዋጁ በታወጀ በአስራ አምስት ቀናት ውስጥ ነው።
3. በሚኒስትሮች ምክር ቤት የተደነገገው የአስቸኳይ ጊዜ አዋጅ በምክር ቤቱ ተቀባይነት ካገኘ በኋላ ሊቆይ የሚችለው እስከ ስድስት ወራት ነው። የህዝብ ተወካዮች ምክር ቤት በሁለት ሶስተኛ ድምጽ አንድን የአስቸኳይ ጊዜ አዋጅ በየአራት ወሩ እንዲታደስ ሊያደርግ ይችላል።
4 ሀ. የአስቸኳይ ጊዜ አዋጅ በሚታወጅበት ጊዜ የሚኒስትሮች ምክር ቤት በሚያወጣቸው ደንቦች መሰረት የሃገርን ሰላምና ህልውና፣ የህዝብን ደህንነት፣ ህግና ስርዓትን የማስከበር ስልጣን ይኖረዋል።
ለ. የሚኒስትሮች ምክር ቤት ስልጣን በህገ መንግስቱ የተቀመጡትን መሰረታዊ የፖለቲካና ዴሞክራሲ መብቶችን፣ የአስቸኳይ ጊዜ አዋጅን ለማወጅ ምክንያት የሆነውን ጉዳይ ለማስወገድ ተፈላጊ ሆኖ በተገኘው ደረጃ፣ እስከማገድ ሊደርስ የሚችል ነው።
ሐ. የሚኒስትሮች ምክር ቤት በአስቸኳይ ጊዜ አዋጅ ስራ የሚያወጣቸው ድንጋጌዎችና የሚወስዳቸው እርምጃዎች በማናቸውም ረገድ በዚህ ህገ መንግስት አንቀጽ 1፣ 88፣ 25 እና 39፤ ንዑስ አንቀጽ 1 እና 2 የተቀመጡትን መብቶች የሚገድቡ ሊሆኑ አይችሉም።
5. በሃገሪቱ የአስቸኳይ ጊዜ አዋጅ በሚታወጅበት ወቅት የህዝብ ተወካዮች ምክር ቤት ከአባላቱና ከህግ ባለሙያዎች መርጦ የሚመድባቸው ሰባት አባላት ያሉት የአስቸኳይ ጊዜ አዋጅ አፈጻጸም መርማሪ ቦርድ ያቋቁማል፤ ቦርዱ አዋጁ በህዝብ ተወካዮች ምክር ቤት በሚጸድቅበት ጊዜ ይቋቋማል።
6. የአስቸኳይ ጊዜ አዋጅ አፈጻጸም መርማሪ ቦርድ የሚከተሉት ስልጣንና ሃላፊነቶች አሉት፤
ሀ. በአስቸኳይ ጊዜ አዋጅ ምክንያት የታሰሩትን ግለሰቦች ስም በአንድ ወር ጊዜ ውስጥ ይፋ ማድረግና የታሰሩበትን ምከንያት መግለጽ፤
ለ. በአስቸኳይ ጊዜ አዋጅ ወቅት የሚወሰዱት እርምጃዎች በማናቸውም ረገድ ኢ-ሰብዓዊ አለመሆናቸውን መቆጣጠርና መከታተል፤
ሐ. ማናቸውም የአስቸኳይ ጊዜ አዋጅ እርምጃ ኢ-ሰብዓዊ መሆኑን ሲያምንበት ጠቅላይ ሚኒስትሩ ወይም የሚኒስትሮች ምክር ቤት እርምጃውን እንዲያስተካክል ሃሳብ መስጠት፤
መ. በአስቸኳይ ጊዜ አዋጅ እርምጃዎች ኢ-ሰብዓዊ ድርጊት የሚፈጽሙትን ሁሉ ለፍርድ እንዲቀርቡ ማድረግ፤
ሠ. የአስቸኳይ ጊዜ አዋጅ እንዲቀጥል ለህዝብ ተወካዮች ምክር ቤት ጥያቄ ሲቀርብ ያለውን አስተያየት ለምክር ቤቱ ማቅረብ።
  </TEXT>
</DOC>
<DOC>
 <DOCNO>140</DOCNO>
   <TEXT>
﻿አስቸኳይ ጊዜ አዋጁ ተጥሷል
February 25, 2018 | Filed under: News Feature,የዕለቱ ዜናዎች | Posted by: ዘ-ሐበሻ
126
SHARES
FacebookTwitter
ከመሳይ መኮንን
ከስታዲየም ውስጥ ነው። ከወዲያ ማዶ ደጋፊዎች ”ይሰማል?” ይላሉ በህብረት። ከወዲህ በተቃራኒው የስታዲየሙ ክፍል ያሉት ደግሞ ”አዎ!” ይላሉ። ”ወያኔ” ይላሉ ከማዶ ያሉት ፡ ”ሌባ ነው” በማለት ይመልሳሉ ከወዲህ ያሉት። እንዲህ እንዲህ እያለ በስታዲየሙ ያለው ፖለቲካዊ ግለት ጨመረ። አስቸኳይ አዋጁ በጥብቅ የሚከለክለው ይህንኑ ጉዳይ ነበር። ”በስፖርት ማዘውተሪያ ስፍራ ፖለቲካዊ ይዘት ያላቸውን መልዕክቶችን ማስተላለፍ……” ብሎ በጥብቅ ይከለክላል። የባህርዳር ከነማ ደጋፊዎች ቀጠሉ።
”ቢመችሽም፡ ባይመችሽም፡ አንቺ ወያኔ አይቀርልሽም።”
” መሰናበቻ፡ መሰናበቻ፡ ያሆ! አሁን የቀረን ወያኔ ብቻ”
ዛሬ ባህርዳር ጥሳዋለች። ወለጋም ተጥሷል። ወሊሶ ከሁሉም ትቀድማለች። የኢትዮጵያ ወንጌላዊት ቤተ ክርስቲያን መካነ ኢየሱስ ዛሬ ያወጣችው መግለጫ የአዋጁን አንድ ክፍል የሚጥስ ነው። ”አዋጁን መቃወም አይቻልም” የሚለውን ክልከላ ወደጎን ያደረገችው ቤተክርስቲያኗ አዋጁ እንዲሰረዝ ጠይቃለች። አንዳንድ የተቃዋሚ አመራሮችም በአዋጁ የተቀመጠውን ”ለሽብርተኛ አቀንቃኝ ሚዲያዎች ቃለመጥይቅ መስጠት” የሚለውን አንቀጽ ጥሰው መልዕክታቸውን በተከለከሉ ሚዲያዎች እያስተላለፉ ነው። ዝርዝሩ ይቀጥላል።
ዛሬ ባህርዳር የነበረው ትዕይንት የታቀደ በስሌት የተካሄደ ለመሆኑ ቅንጅቱ ያረጋግጣል። የባህርዳር ከነማ ደጋፊዎች ዋንኛ ትኩረታቸው አዋጁን በመጣስ ለትግራይ ነጻ አውጪ ግንባር የትኛውም ህግና አዋጅ እንደማይገዙ ማሳየት መሆኑን በግልጽ የተመለከተበት ትዕይንት ነው። እንዲህ ዓይነቱ ትዕይንት ከማክሰኞ በፊት ቢሆን ብዙም ላያስደንቀን ይችል ነበር። የአዋጁ አፈጻጸም በዝርዝር ከተገለጸበት ቀን ወዲህ መሆኑ መልዕክቱን ግልጽና ጠንካራ ያደርገዋል። ትውልዱ ፍርሃትን ተገላግሏል። የትግራይ ነጻ አውጪ ግንባር የቀረው ብቸኛ በስልጣን የመቆያ መንገድ ወታደራዊ አዋጅ ነበር። እሱም ተጣሰ።
በእርግጥ ከጨዋታው በኋላ ግጭት ተፈጥሯል። የባህርዳር ከነማ ደጋፊዎችና የአገዛዙ ታጣቂዎች መሀል ግጭት የተፈጠረ ሲሆን ህዝቡ ታጣቂዎችን ድንጋይ በመወርወር ማጥቃቱ ተሰምቷል። ከዚያን በኋላ የከነማን ማሊያ ለብሶና ሰንደቅ ዓላማ ይዞ የተገኘ እየታሰረ ነው ተብሏል። የሚጠበቅ ነው። ዋናው ጒዳይ በስታዲየም ውስጥ የሆነው ነው። አስቸኳይ አዋጁ ተጥሷል።
በቅርቡ ከእስር የተለቀቁት የኦሮሞ ፌደራሊስት ኮንግረስ(ኦፌኮ) አመራሮች ወለጋ ናቸው። አዋጁ የሚከለክለው ያልተፈቀዱ ህዝባዊ ትዕይንቶችን ነው። በወለጋ ይህ ተጥሷል። በየከተሞቹ በአስር ሺዎች የሚቆጠር ህዝብ አደባባይ ግልብጥ ብሎ በመውጣት መሪዎቹን ሲቀበል የነበረው ትዕይንት እጅግ አስገራሚ ነው። ህዝብ ከወደደ እስከጥግ ይደግፋል። ትልቁ ነገር አስቸኳይ አዋጁ መጣሱ ነው። አመራሮቹ በበርካታ ከተሞች እየተዘዋወሩ ደጋፊዎቻችቸውን ሲያመሰግኑ ቆይተው ነቀምት በማምራት ላይ እያሉ መታገታቸው ተሰምቷል። ደንቢዶሎ አከባቢ በተፈጠረ ግጭት የሰው ህይወት መጥፋቱም ይነገራል። እነመረራ በፌደራል ፖሊስ አማካኝነት ባሉበት እንዳይንቀሳቀሱ ተደርገዋል። ይህን ማስታወሻ በምጽፍበት ጊዜም እንድታገቱ ነበር። ለማንኛውም አስቸኳይ አዋጁን የጣሰው የህዝቡ እርምጃ የሚያስደንቅ ነው። ፍርሃት ተሰብሯል።
የኢትዮጵያ ወንጌላዊት ቤተ ክርስቲያን መካነ ኢየሱስ ዛሬ ያወጣችው መግለጫም ከአንድ ለእግዝያብሄር ቃል ተገዢ ከሆነ መንፈሳዊ ተቋም የሚጠበቅ ሃላፊነት በመሆኑ ልትመሰገን ይገባታል። እነአቡነ ማቲያስ የትግራይ ነጻ አውጪ ቡድን ካድሬ እንደሚያደርገው ከሌሎች አባቶች ጋር ቤተመንግስት ሄደው ለሃይለማርያም ”ውዳሴና ቡራኬ” በሚያዥጎደጉዱበት በዚህ ሰሞን የመካነየሱስ ቤተክርስቲያን አዋጁን በመቃወም እንዲሰረዝ መጠየቋ ተገልጿል። በአዋጁ አንድ አንቀጽ ላይ አዋጁን መቃወም በራሱ ክልክል ነው ይላል። የመካነየሱስ ቤተክርስቲያን ይህን ክልከላ ወደጎን በማድረግ አዋጁ እንዲሰረዝ በመጠየቅ ሃላፊነቷን ተወጥታለች። የካድሬዎች መጠራቀሚያ የሆነችው ቤተክህነት አሰላለፏን ከጨቋኙ ስርዓት ጋር ማድረጓ በሰማይም በምድርም ሲያስወቅሳት ይኖራል።
አዋጁ እዚህም እዚያም እየተጣሰ ነው። ተገቢ ነው። ትግሉ በዚህ ላይ መቀጠል አለበት። አዋጁን መጣስ ወቅታዊና ወሳኝ እርምጃ ነው። የትግራዩ ገዢ ቡድን የቀረውን ሃይል አሟጦ በመጠቀም ላይ ነው። ይህን ወቅት ከተሻገረ የተወሰነ ጊዜ ለመቆየት የሚያስችል አቅም ሊያጠራቅም እድሉን ያገኛል። ይህ እንዳይሆን ማድረግ የወቅቱ ትግል መሪ ዓላማ መሆን አለበት።
  </TEXT>
</DOC>
<DOC>
 <DOCNO>141</DOCNO>
   <TEXT>
﻿የአስቸኳይ ጊዜ አዋጁ እንዲነሳ የሕዝብ ተወካዮች ምክር ቤት ወሰነ
5 ጁን 2018
ይህንን ለሰው አጋራ Facebook ይህንን ለሰው አጋራ Messenger ይህንን ለሰው አጋራ Twitter ይህንን ለሰው አጋራ ኢሜይል ያጋሩ
የሕዝብ ተወካዮች ምክር ቤትImage copyrightHOUSE OF PEOPLES REPRESENTATIVE
ከወራት በፊት በመላው ሃገሪቱ ያገጠመውን ግጭትና ፀረ-መንግሥት ተቃውሞ ለማስቆም በኢትዮጵያ መንግሥት ተጥሎ የነበረው የአስቸኳይ ጊዜ አዋጅ እንዲነሳ የሕዝብ ተወካዮች ምክር ቤት ወሰነ።
የአስቸኳይ ጊዜ አዋጁ እንፀድቅ ለሕዝብ ተወካዮች ምክር ቤቱ በቀረበበት ጊዜ ታይቶ በማይታወቅ ሁኔታ ከምክር ቤቱ አባላት መካከል ጥቂት የማይባሉት ተቃውመው ድምፅ ሰጥተው ነበር። በተጨማሪም የድምፅ ቆጠራው ሂደት ግራ መጋባትና ውዝግብ ገጥሞት ነበር።
ለተከታታይ ሦስት ዓመታት የመብትና የኢኮኖሚ ጥያቄዎችን በማንሳት ጉዳትን ያስከተሉ ተቃውሞዎች ተከስተውባቸው በነበሩ በርካታ ቦታዎች ላይ ሕግና ሥርዓት ማስከበር እንደተቻለ የሚኒስትሮች ምክር ቤት ባለፈው ሳምንት ማብቂያ ገልፆ አዋጁ እንዲነሳ ረቂቅ ማዘጋጀቱን አሳውቆ ነበር።
የሕዝብ ተወካዮች ምክር ቤት ዛሬ ባካሄደው መደበኛ ስብሰባው ከወራት በፊት የተደነገገው የአስቸኳይ ጊዜ አዋጅ እንዲነሳ በሚኒስትሮች ምክር ቤት የቀረበውን ረቂቅ ተቀብሎ አፅድቆታል።
የአስቸኳይ ጊዜ አዋጁ የተደነገገው ለስድስት ወራት የነበረ ሲሆን አሁን በምክር ቤቱ እንዲነሳ ሲወሰን የተመደበለት ጊዜ ሊያበቃ ሁለት ወራት ያህል ቀርቶት ነበር።
አሁን እንዲነሳ የተወሰነው አስቸኳይ ጊዜ አዋጅ የተደነገገው የቀድሞው ጠቅላይ ሚኒስትር ኃይለማሪያም ደሳለኝ በድንገት ከስልጣናቸው ለመልቅ ጥያቄ ካቀረቡ በኋላ ነበር።
የጠቅላይ ሚኒስትሩን ስልጣን መልቀቅ ተከትሎ ከታወጀው የአስቸኳይ ጊዜ አዋጅ ከሳምንታት በኋላ ገዢው ፓርቲ ኢህአዴግ አዲስ ሊቀ-መንበር መርጦ በምክር ቤቱ ተቀባይነት አግኝቷል።
አዲሱ ጠቅላይ ሚኒስትር ዶክተር አብይ አህመድም በሃገሪቱ መረጋጋትን የሚያመጡ የኢኮኖሚና ፖለቲካዊ ለውጦችን እንደሚያካሂዱ ቃል ገብተው ነበር።
ይህንንም ተከትሎ ከታዩት ለውጦች መካከል ታዋቂ የተቃዋሚ ፓርቲ መሪዎችን ጨምሮ በሺህዎች የሚቆጠሩ እስረኞች ተፈትተዋል። በተጨማሪም መንግሥትን ለመጣል ትጥቅ ያነሱትን ጨምሮ ከተለያዩ የፖለቲካ ቡድኖች ጋር ለመነጋገር በር ከፍተዋል።
የሚኒስትሮች ምክር ቤት የካቲት 9/2010 ዓ.ም ያወጀውን ለስድስት ወራት የሚቆይ የአስቸኳይ ጊዜ አዋጅ የሕዝብ ተወካዮች ምክር ቤት የካቲት 23/2010 ዓ.ም ማፅደቁ ይታወሳል።
  </TEXT>
</DOC>
<DOC>
 <DOCNO>142</DOCNO>
   <TEXT>
﻿የአስቸኳይ ጊዜ አዋጅ ተነሳ
ለአስር ወራት የዘለቀው የኢትዮጵያ የአስቸኳይ ጊዜ አዋጅ ተነሳ። የሕዝብ ተወካዮች ምክር ቤት ዛሬ ባካሔደው አስቸኳይ ስብሰባ የአገሪቱ ሰላም በመረጋጋቱ የአስቸኳይ ጊዜ አዋጁ እንዲነሳ በሙሉ ድምፅ ወስኗል። የምክር ቤቱን እርምጃ ''አንድ እምርታ ነው'' የሚሉት ተቃዋሚ ፖለቲከኞች በቂ እንዳልሆነ ግን ይናገራሉ። 
This video file cannot be played.
(Error Code: 102630)
አውዲዮውን ያዳምጡ። 04:23
''አዋጁን በማንሳት ሰላም ይመጣል ማለት አይደለም'' አቶ ሙላቱ ገመቹ
ድንገተኛው የኢትዮጵያ የሕዝብ ተወካዮች ምክር ቤት ስብሰባ ለአስር ወራት የዘለቀውን የአስቸኳይ ጊዜ አዋጅ አንስቷል።የምክር ቤቱ አባላት ውሳኔውን በሙሉ ድምፅ አፅድቀውታል። የኢትዮጵያ መንግሥት የአስቸኳይ ጊዜ ያወጀው ከደም አፋሳሽ ተቃውሞ በኋላ ባለፈው መስከረም ወር ነበር። በተቃዋሚ የፖለቲካ ፓርቲዎች የሰላ ትችት የሚሰነዘርበት የአስቸኳይ ጊዜ አዋጅ ባለፈው በመጋቢት ለአራት ወራት ተራዝሞ ነበር። በኢትዮጵያ ተወካዮች ምክር ቤት ፅ/ቤት የመረጃ ከፍተኛ ባለሙያ የሆኑት አቶ ናምሴ አልቃ እንደሚሉት "ህግና ሥርዓትን ማስከበር" በመቻሉ ያለምንም ተቃውሞ የአስኳይ ጊዜ አዋጁ እንዲነሳ ሆኗል። የኮማንድ ፖስቱ ዋና ተጠሪ የመከላከያ ሚኒሥትሩ አቶ ሲራጅ ፈጌሳ ቀሪው ሥራ የክልሎች የጸጥታ ኃይሎች ሊከውኑት ይችላሉ ሲሉ ለምክር ቤቱ አባላት ተናግረዋል።
"ኮማንድ ፖስቱ ቀሪ ሥራዎችን አስመልክቶ በየአካባቢው ያለው የፀጥታ ኃይል እና የመስተዳድር አካላት ሊፈጽሙት የሚችሉ እና ከእነሱ አቅም በላይ እንዳልሆነ ከየክልሉ የጸጥታ ኃይሎችም ሆነ የመሥተዳድር አካላት ጋር በመወያየት የጋራ መግባባት  ተፈጥሯል።"
የኢትዮጵያ መንግሥት የአስቸኳይ ጊዜ አዋጅ ገቢራዊ ካደረገ በኋላ በአስር ሺዎች የሚቆጠሩ ዜጎች ታስረዋል፤ተከሰዋልም። የኦሮሞ ፌዴራሊስት ኮንግረስ ሊቀ-መንበር እና የቀድሞው የአዲስ አበባ ዩኒቨርሲቲ መምህር ዶ/ር መረራ ጉዲናም የታሰሩት የአስቸኳይ ጊዜ አዋጁን የሚጥስ ተግባር ፈፅመዋል በሚል ተጠርጥረው ነበር። ከቀናት በኋላ የሚነሳው ይኸው አዋጅ መቀመጫቸውን በውጭ አገራት ያደረጉ መገናኛ ብዙኃንን መከታተልን ያግድ ነበር። የተቃውሞ ሰልፍ ማካሔድ፤የተቃውሞ ምልክት ማሳየትንም አግዶ ቆይቷል።
 Infografik / Karte Protests and violence in Ethiopia, 2016
የኦሮሞ ፌደራሊስት ኮንግረስ ምክትል ሊቀ መንበር አቶ ሙላቱ ገመቹ የአስቸኳይ ጊዜ አዋጁ "ሰብዓዊ መብትን የሚያፍን" እንደነበር ይናገራሉ። አዋጁ ካልተነሳ በቀር ገዢው ግንባር ያቀረበውን የ"እንደራደር" ጥያቄ ፓርቲያቸው አልቀበልም ማለቱን የሚያስታውሱት አቶ ሙላቱ የዛሬውን የተወካዮች ምክር ቤት ውሳኔ "አንድ አምርታ" ይሉታል።
"ካሁን በፊት ከእኛ ፓርቲ ጋር ንግግር ለማድረግ እንደ ቅድመ-ሁኔታ አድርገን ያስቀመጥንው ይኼ አዋጅ እንዲነሳ ነው። ይኸ አዋጅ እያለ ንግግር ለማድረግ ሰውን ለመሰብሰብ ኃሳብ ለመለዋወጥ እንቅፋት ስለሆነ ሰላማዊ ንግግር ለማድረግ አያስችልምና ይኼ ቅድመ-ሁኔታ ይነሳ ብለን ጥያቄ አቅርበን መንግሥት አልተቀበለውም። አሁንም እንዲነሳ የእኛ ጥያቄ ነው። በመነሳቱ አንድ እምርታ ነው እንላለን።"
አንድ የተወካዮች ምክር ቤት አባል ግን "አሁንም አስቸኳይ ጊዜ አዋጅ ይነሳ። የምናደርገውን እናደርጋለን" የሚሉ መኖራቸው አስግቷቸዋል። የሕዝብ ተወካዩ ለመከላከያ ሚኒሥትሩ ጥያቄያቸውን ሲያቀርቡ ግን "በአንድ አንድ ቦታዎች" አሉ ያሏቸውን እና የአስቸኳይ ጊዜ አዋጁን መነሳት ይጠብቃሉ የተባሉትን ወገኖች ማንነት አልገለጡም። የመከላከያ ሚኒሥትሩ አቶ ሲራጅ ፈጌሳ "የብጥብጥ እና ኹከት ወሳኝ ኃይል" ያሏቸው በተለያየዩ አካባቢዎች በቁጥጥር ሥር ውለዋል ሲሉ ተናግረዋል። አሶሼትድ ፕሬስ በተቃውሞ ወቅት ወንጀል ፈፅመዋል ተብለው የተጠረጠሩ 8,000 ሰዎች በእስር ላይ መሆናቸውን ዘግቧል።
"የተወሰኑ ጸረ-ሰላም ኃይሎች፤ጸረ-ልማት ኃይሎች ለመቀስቀስ ለመናገር ያስቡ ይሆናል። ነገር ግን ከሕዝቡ አምልጠው ወደ ዚህ አይነት ብጥብጥ ሊያስገቡ የሚችሉበት ሁኔታ የሌለ መሆኑን በሚገባ ማወቅ መረዳት ተገቢ ነው።ሁለተኛ ወሳኝ ኃይል የሚባለው ይኼ የብጥብጥ እና የኹከት ወሳኝ ኃይል የሚባለው ደግሞ በየአካባቢው በቁጥጥር ሥር ውሏል።"
 Äthiopien Proteste Gebet (Reuters/T. Negeri)
የመከላከያ ሚኒሥትሩ ተቃውሞ አይሎባቸው ከነበሩ አካባቢዎች መካከል በአማራ ክልል ከ143,000 በላይ ሚሊሻ አሰልጥናል ሲሉ ተናግረዋል። በኦሮሚያ፤አማራ እና የደቡብ ክልሎች የፖሊስ ሰራዊት አባላት ተጨማሪ ስልጠና መውሰዳቸውንም ገልጠዋል። አቶ ሙላቱ ገመቹ ግን የአስቸኳይ ጊዜ አዋጁ መነሳት ብቻውን በቂ እንዳልሆነ ይተቻሉ። 
"መንግሥት ውጥረቱን ለመፍታት ፤ ጊዜ ለመግዛት፤ ሕዝብን ዝም ለማሰኘት ጥያቄውን በወቅቱ ለመመለስ ባለመቻል {ተግባራዊ }የተደረገ አዋጅ ነው። አሁንም በእኛ በኩል አዋጁ በመነሳቱ የሕዝብ ችግር ተፈታ፤ ጥያቄ ሲቀርብበት፤ሕዝብ በአማራም በኦሮሞም በየቦታው ያለ ሁሉ ቅሬታውን ሲያሰማ የነበረው የመብት ጥሰት በመከሰቱ፤መልካም አስተዳደር በመጥፋቱ ፤ሰብዓዊ እና በህገ-መንግሥቱ የተሰጡት መብቶች በመታገዳቸው ፤ሰው ካለአግባብ በመታሰሩ፤ወታደር በየ ቦታው በመዝመቱ እና ሰላም በመጥፋቱ የተደረገ ነው። አሁንም አዋጁን ብቻ በማንሳት ሰላም ይመጣል ማለት አይደለም። ከዚህ ጋራ አብረው የሚሔዱ ነገሮች አሉ። ሕዝብ የጠየቃቸው መብቶች አሉ። እነዚያን ጥያቄዎች መመለስ ሕዝብን ያረጋጋዋል የሚል ግምት ነው ያለን።"
የኢትዮጵያ መንግሥት የአስቸኳይጊ አዋጅ ያወጀው ከጎርጎሮሳዊው 2015 ዓ.ም. ጀምሮ በተቀሰቀሰ ሕዝባዊ ተቃውሞዎች በመቶዎች የሚቆጠሩ ሰዎች ከተገደሉ በኋላ ነበር። 
  </TEXT>
</DOC>
<DOC>
 <DOCNO>143</DOCNO>
   <TEXT>
﻿ጥቂት ስለአስቸኳይ ጊዜ አዋጅ የኢትዮጵያ መስፈርት ከአለምፍ ሕግ ጋር ሲቃኝ
Print Email
ሀገሮች የዜጎቻቸውን የንብረት፣ የህይወት በአጠቃላይ የስብአዊና ዲሞክራሲያዊ መብቶቻቸውን ለማስጠበቅና ለማረጋገጥ የተለያየ ሕጎችን ያወጣሉ፡፡ እነዚህም ሕጎች ከሕገ-መንግስቱ (የየሃገሩ የበላይ ህግ) ጨምሮ አዋጆችን፣ ደንቦችንና መመሪያዎችን ያካትታል፡፡ በእነዚህ ሕጎች የተደነገጉት መብቶችን ማራመድ አንዳንድ ጊዜ የሌላውን ሰው መብትና ደህንነት አደጋ ላይ ሊጥል ይችላል፡፡ በእንደዚህ ሁኔታ ላይ ሲሆን ሕግ እነዚህ መብቶች ላይ ገደብ (limitation) ያስቀምጣል፡፡ ይህ የመብት ገደብ ዘለቄታና በቋሚነት የሚፀና ነው፡፡ ለምሳሌ ያህል በሕገ- መንግስታችን አንቀፅ 29 ሀሳብን በነፃነት የመግለፅ መብት ተደንግጓል ፡፡ ነገር ግን በተመሳሳይ አንቀፅ ሃሳብን በነፃነት የመግለፅ መብት ወጣት ዜጎችን እና የሌሎች ሰዎች መብትና ክብር ለመጠበቅ ሲባል በህግ ሊገደብ እንደሚችል ተደንግጓል፡፡ ይህ የመብት ገደብ ሲሆን ተፈፃሚነቱም በዘለቄታዊነት ነው፡፡ ከዚህም በተጨማሪ የመብት ገደብ ነገሮች ተፈጥሮዊና በተለመደው ሥርዓት ላይ እያሉ የሚተገበር ነው፡፡
በአንፃሩ አንድ ሀገር የአስቸኳይ ጊዜ አዋጅ (state of emergence) የምታውጀው አንድን ክሰተት ባለው ነባርዊና በተለምዶ በተዘረጋው ሥርዓት መቆጣጣር ሳይቻል ሲቀር እንዲሁም የሀገሪቱን ህልውና የሚፈታተን አደጋ ሲያጋጥም ነው፡፡ እንደዚህ ዓይነት ሁኔታ ሲያጋጥም በሕግ የተደነገጉ መብቶችን ሁሉ ተግባራዊ ላድርግ ማለት አዳጋች አንዳንዴም የማይቻል ሊሆን ይችላል ነው፡፡ በዚህም የተነሳ ሰፊው የስብአዊና ዲሞክራሲያዊ መብቶች ሊገደቡ ይችላሉ፡፡ ይህ የመብት ገደብ ከላይ ከጠቀስነው የመብት ገደብ የሚለየው ነገር ቢኖር በአስቸኳይ ጊዜ አዋጅ ወቅት የመብት ገደብ ዘላቄታዊ ሳይሆን ጊዜያዊ ነው፡፡
የተለያዩ ዓለም አቀፍና አህጉራዊ ስምምነቶች የአስቸኳይ ጊዜ አዋጅ የመደንገግ እና በዚህም የተነሳ መብቶች ሊገደብ እንደሚችሉ እውቅና ይሰጣሉ፡፡ እነዚህም ዓለም አቀፍ ስምምነቶች  ይህንን አስቸኳይ ጊዜ አዋጅ የመደንገግ መብት ሲሰጡ በተመሳሳይ መልኩ ምን ምን የሥነ-ሥርዓት (procedural requirements) እና የይዘት (substantive requirements) መስፍርቶችን መሟላት እንዳለባቸው ደንግገዋል፡፡
የይዘት መስፈርቶች
ሀ. የአስቸኳይ ጊዜ አዋጅ  እጅግ አስፈላጊ መሆን አለበት (necessity test)
አንድ ሀገር በማንኛው ጊዜ መንግስት በዘፈቀደ ተነስቶ የአስቸኳይ ጊዜ አዋጅ ማወጅ አይችልም፡፡ የአስቸኳይ ጊዜ አዋጅን ከማወጅ ውጪ ሌላ የተሻለ አመራጭ ሳይኖር ሲቀር ነው፤ የአስቸኳይ ጊዜ አዋጅ ማወጅ የሚቻለው፡፡ በዚህ ጊዜ ፈታኙ ጥያቄ መቼና በምን ሁኔታ ላይ ነው አስፈላጊ ነው ወይም አይደለም የምንለው?  ለዚህ ጥያቄ አንድ ወጥ መልስ መስጠት ባይቻልም የተለያዩ ዓለም አቀፍ ስምምነቶች የሚከተሉትን እንደ አስፈላጊ ሁኔታ ይቆጥሯቸዋል፡፡ እነዚህም የተፈጥሮ አደጋ፣እርስ በርስ ጦርነት ወይም ግጭት፣  ተላላፊ ወረርሽኝን እንደ ምሳሌ(illustrative list) ወስደው አስፈላጊ ሁኔታዎች ናቸው ይሏቸዋል፡፡
ለ. የሀገሪቱን ህልውና አደጋ ላይ የሚጥል መሆን አለበት (threatening the existence of the nation)
የአስቸኳይ ጊዜ አዋጅ ለማወጅ ሌላው  መስፈርት የገጠመው አደጋ ሀገሪቱን ህልውና የሚፈታተን መሆን አለበት ፡፡ ብዙ ጊዜ የሚምታታው ሀሳብ መንግስትና ሀገር የሚለው ነው፡፡ መንግስት የሀገር አንድ ቁንፅል አካል ነው እንጂ እራሱን ችሎ ሀገር ሊሆን አይችልም፡፡ ስለሆነም የመንግሰት ሥልጣኑ አደጋ ላይ ሲወድቅ የአስቸኳይ ጊዜ አዋጅ መጣል አይቻልም፡፡ እዚህ ላይ አጠያያቂ ነገር ይከሰስታል፡፡ የአንድን ሃገር ህልውና የሚፈታተን ሁኔታ አጋጥሟል ብሎ የሚወስነው ማነው? በምን መለኪያ? የሚሉ ጥያቄዎች ይከሰታሉ፡፡ ይህንን በሚመለከት ስለ ሃገሩ ነባራዊ ሁኔታ የተሻለ የሚያወቀው የሃገሩ መንግስት እና አስተዳደር ስለሆን የጉዳዮን ክብደትና ቅለት የመመዘን መብት ተሰጥቷታል (principle of margin of appreciation)
ሐ) አዋጁ ተመጣጣኝ መሆን አለበት (proportionality test)
አስቸኳይ ጊዜ አዋጅ ሊፈታ ያለመው ችግርና የሚገድበው መብት መመጣጠን አለባቸው፡፡ ይህም በስሩ የጂኦግራፌያዊ መመጣጠን፣ የመብት ገደብ መመጣጠን እና የጊዜ ርዝመት መመጣጠን ያካትታል፡፡ ለምሳሌ በአንዳንድ የአማራ ክልል ወረዳዎች ተላለፊ ወረርሽን ቢከሰት እና የአስቸኳይ ጊዜ አዋጅ በመላው ኢትዮጵያ ተግባራዊ ማድረግ አላስፈላጊ ነው፡፡ ምክንያቱም የችግሩ ቦታ አንድ የተወሰነ አካባቢ ሆኖ በችግሩ ምንም ያልተጠቁትን አካባቢዎች ማካተት ምክንያታዊነትና ተመጣጣኝ ያሳጣዋል፡፡ በተመሳሳይ ሁኔታ ከችግሩ ጋር ምንም ግንኙነት የሌላቸውን ለምሳሌ ሃሳብን በነፃ የመግለፅ መብት ቢገደብ ይህ የመብት ገደብ ተመጣጣኝነቱን ያሳጣዋል፡፡ የጊዜ ርዝመት ተመጣጣኝነት ደግሞ አስቸኳይ ጊዜ አዋጅ ተፈፃሚ መሆን ያለበት ችግሩ እስኪቀርፍ ብቻ መሆን እንዳለበት የሚያስገነዘብ ነው፡፡ ለምሳሌ ያህል በቀድሞ መሪ ሆሰኒ ሙባርክ  የሥልጣን ዘመን ግብፅ ለ 31 ዓመታት ያህል በአስቸኳይ ጊዜ አዋጅ ውስጥ ነበረች፡፡ ይህም ከጊዜ ርዝመት ተመጣጣኝነት መርህ ጋር አብሮ የሚሄድ አይደለም፡፡
መ) አዋጅ እኩል ተፈፃሚ መሆን አለበት (equality test)
የአስቸኳይ ጊዜ አዋጅ  ዘርን፣ ሀይማኖት፣ ፆታን፣  እድሜን፣ ቀለምን እና ሌሎች ምክንያታዊ ያልሆኑ መስፈርቶች መሰረት ልዩነት  መደረግ የለበትም፡፡
ሠ) በአዋጅ የማይጣሱ መብቶችን ማክበር አለበት (non-derogablity test)
ከላይ ለማተት እንደተሞከርው የአስቸኳይ ጊዜ አዋጅ በባህሪው መብቶች ላይ ገደብ የሚጥል ነው፤ ነገር ግን በአስቸኳይ ጊዜ አዋጅም ቢሆን የማይጣሱ መብቶች አሉ፡፡ እነዚህም የሚከተሉትን ያካትታሉ፤ በህይወት የመኖር መብት፣በባርነት ያለመግዛት መብት፣  ከኢስብአዊ አያያዝ ነፃ መሆን፣  እንደሰው የመቆጠር መብት ይገኙበታል፡፡
የሥነ-ሥርዓት መስፈርቶች
አንድ ሀገር ከይዘት  በተጨማሪ የሥነ-ሥርዓት መስፈርቶችንም ማሟላት እንዳለባት ተደነግጎል፡፡ የሥነ-ሥርዓት ድንጋጌዎች ሁለት መልክ ያለው ሲሆን ይህም የአስቸኳይ ጊዜ አዋጁ በአዋጅ መደንገግ እንዳለበት እንዲሁም አዋጁ ለሁሉም በሚገባ መልኩ ግልፅ፣ የማያሻማና ተደራሽ መሆን አለበት፡፡ ከዚህ በዘለለም አዋጁ መታወጁን ለሌሎች ሀገራት ማሳወቅ እንደሚገባ ነው፡፡ ይህም የሚሆነው ለተባበሩት መንግስታት ድርጅት ዋና ፅሀፊ በማሳውቅ ነው፡፡ከላይ የተዘሩት ሁኔታዎች ሲሟሉ ነው አስቸኳይ ጊዜ አዋጅ ዓለም አቀፍ ተቀባይነትና ሕጋዊነት የሚኖረው፡፡
የኢትዮጵያ ሕገ-መንግስት በአንቀፅ 93 ላይ ስለ አስቸኳይ ጊዜ አዋጅ አጠቃላይ ሁኔታ ደንግጓ ይገኛል፡፡አንቀፅ 93 (1) (ሀ) መሰረት የውጭ ወረራ ሲያጋጥም ወይም ሕገ-መንግስታዊ  ሥርዓቱን አደጋ ላይ የሚጥል ሁኔታ ሲከስት በተለመደው የሕግ ማስከበር ስርዓት ለመቋቋም የማይቻል ሲሆን፣ የተፈጥሮ አደጋ ሲያጋጥም ህዝብን አደጋ ላይ የሚጥል ነገር ሲደርስ የፌደራል የሚኒስትሮች ም/ቤት የአስቸኳይ ጊዜ አዋጅ የማወጅ ስልጣን አለው፡፡ ይህ ተመሳሳይ መብት ለክልሎች ተሰቷል ፡፡ በሕገ-መንግስታችን ላይ የአስቸኳይ ጊዜ አዋጅ ምክንያቶች ሁሉም የተዘረዘሩ በመሆን ሌላ ተጨማሪ ምክንያት ማካተት አይቻልም፡፡ የዓለም አቀፍ ህጎች የዘረዘሩት ጥቂቶቿንና ለምሳሌነት (illustrative list) ሲሆን የእኛ ሀገር ሕገ-መንግስት ግን ዝግ ዝርዝር (exhaustive list) ነው፡፡ የአስቸኳይ ጊዜ አዋጅ የመብት ገደብን ስለሚያስከትል የዝግ ዝርዝር (የተገደበ ዝርዝር) መርህ በእጁጉ የዜጎችን መብት የሚያስጠብቅ ነው ተብሎ ይታመናል፡፡
አንቀፅ 93 (4) (ሐ) ላይ በአስቸኳይ ጊዜ አዋጅ ቢሆን የማይገደቡ መብቶች የጠቀሰ ሲሆን እነዚህም አንቀፅ 1 (የኢትዮጵያ መንግስት ስያሜ )፣ አንቀፅ 18( ኢሰባአዊ አያያዝ ሰለመከልከል)፣ አንቀፅ 25( የእኩልነት መብት) እና አንቀፅ 39 (1) (2) (የብሔሮች፣  ብሔረሰቦች፣  ሕዝቦች መብት) ናቸው፡፡ ከአለም አቀፍ መስፈርት በተቃርነ መልኩ በርካታ መብቶች  ማለትም በህይወት የመኖር መብት፣ እንደሰው የመቆጠር መብት፣ በውል ምክንያት የወንጀል እስር እንዳይኖርና ሌሎች መብቶችን ሳያካትት ቀርቷል፡፡
ጠቅለል ስናደርገው የአለም አቀር ስምምነተች አንድ ሀገር አስቸኳይ ጊዜ አዋጅ የማወጅ መብት ቢኖራትም በቅድሚያ መሞላት ያለባቸው የይዘትና የሥነ ሥርዓት ሁኔታ እንዳሉ ይደነግጋል፡፡ ስለአስቸኳይ ጊዜ አዋጅ አንቀፅ 93 የኢትዮጵያ ሕገ-መንግስት ደንግጓ ቢገኝም በአንዳንድ ጉዳዮች ከአለም አቀፍ ስምምነት በጋር መጣረስ ይታይበታል፡፡ 
  </TEXT>
</DOC>
<DOC>
 <DOCNO>144</DOCNO>
   <TEXT>
﻿ስለ አስቸኳይ ጊዜ አዋጅ ምንነት
አለማችን በታሪክ አስከፊነታቸው ጎልቶ ከሚነገርላቸው ከሁለቱ የአለም ጦርነቶች በተጨማሪ በተለያዩ ጊዜያት በርካታ አስደንጋጭ ክስተቶችን አስተናግዳለች፡፡ በዘመናችንም ወረርሽኝ፤ የእርስ በርስ ጦርነት፤ ሽብርተኝነት፤ የጎርፍ፤ አውሎ ንፋስና መሬት መንቀጥቀጥ አደጋ በተለያዩ የአለማችን ክፍሎች ለሰው ሕይወት መጥፋትና ንብረት ውድመት ምክንያት ሲሆኑ ተመልክተናል፡፡
ሀገራት እነዚህ ክስተቶች ሲያጋጥሙ ወይም እንዳይከሰቱ ለመከላከል በተናጠልና በጋራ ብርቱ ጥረት ያደርጋሉ፡፡ በሃይቲ፤ በኔፓልና በጃፓን የተፈጥሮ አደጋዎች  በደረሱ ወቅት የሰውን ልጅ ከእልቂትና ጉዳት ለማዳን ሀገራት ተባብረዋል፡፡ በእርስ በርስ ጦርነት በሚታመሱ ሀገራት የሰላማዊ ዜጎችን ሕይወት ለመታደግ ሀገራት የሰላም አስከባሪ ኃይልን በማዋጣት ሃላፊነታቸውን ይወጣሉ፡፡ ወረርሽኝ በተከሰተ ጊዜም ባላሙያዎችንና ቁሳቁሶችን በመለገስ የተቻላቸውን ለማድረግ ይጥራሉ፡፡
የውጭ ሀገራት ቀውስና አደጋን ለመቀልበስ ከሚያደርጉት ትብብር በላይ ችግሩ የተከሰተባቸው ሀገራት የሚያጋጥማቸውን ቀውስ በራሳቸው ለመፍታትና የዜጎችን ሰላም ብሎም የሀገርን ህልውና ለማረጋገጥ የህግ ድንጋጌዎችን በመጠቀም ችግሮችን የመቅረፍ እርምጃ ይወስዳሉ፡፡ የተከሰተው ሰው ሰራሽም ሆነ የተፈጥሮ አደጋ የሀገርንና የህዝቡን ህልውና አደጋ ላይ የሚጥል ሆኖ ሲገኝ ሀገራት ከተለመደው አካሄድ ወጣ ያለ የህግ ድንጋጌ በማውጣት ችግሮችን የመቆጣጠር ጥረት ያደርጋሉ፡፡ ችግሮችን በተለመደው ህጋዊና አስተዳደራዊ አካሄድ ለመቆጣጠር የሚያስችል ሁኔታ በማይኖርበት ጊዜ ፈጣን ውጤት ለማምጣት የሚያስችል ድንጋጌ ወይም የአስቸኳይ ጊዜ አዋጅ ተብሎ የሚጠራውን ሀገራት ስራ ላይ ያውላሉ፡፡
እስከአሁን በርካታ ሀገራት ይህንን የህግ ድንጋጌ የተገበሩ ሲሆን ግብጽ እ.አ.አ ከ1967 እስከ 2012 በአረብና እስራኤል ጦርነት ምክንያት በየሶስት ዓመት እየታደሰ በቀጠለው የረዥም ጊዜ የአስቸኳይ ጊዜ አዋጅ ስር ቆይታለች፡፡ የምዕራብ አፍሪካ ሀገራት የሆኑት ላይቤሪያና ሴራሊዮን በ2014 ተከስቶ ለሺዎች እልቂት ምክንያት የሆነው የኢቦላ ወረርሽኝ ባጋጠመበት ወቅት የአስቸኳይ ጊዜ አዋጅ ተግብረዋል፡፡
እየተገባደደ በሚገኘው የፈረንጆቹ 2016 የተለያዩ የአለማችን ሀገራት ባጋጠማቸው የተፈጥሮና ሰው ሰራሽ አደጋዎች ምክንያት የአስቸኳይ ጊዜ አዋጅ ተፈጻሚ አድርገዋል፡፡
አሜሪካ በቅርቡ በሰሜን አሜሪካ ካሮሊና ግዛት ቻርሎቴ በተባለው ከተማ በአንድ ጥቁር ግለሰብ ላይ ፖሊስ ሆን ብሎ ግድያ ፈጽሟል በሚል ጥቁሮች በተለያዩ ከተሞች ያደረጉት ተቃውሞ ወደ ግጭት በማምራቱ በተወሰኑ ከተሞች የተፈጠረውን አለመጋጋት ለመፍታት በሴፕቴምበር 2016 የአስቸኳይ ጊዜ አዋጅ ስራ ላይ ውሏል፡፡ የአሜሪካ ሌላኛዋ ግዛት በሆነችው ፍሎሪዳም ሃሪኬን ማቲው የተባለው አደገኛ የባህር አውሎ ንፋስ ባጋጠመበት ኦክቶብር 2016  የአስቸኳይ ጊዜ አዋጅ ታውጇል፡፡ በተመሳሳይ በጁን 2016 በኦርላንዶ የምሽት ክበብ ላይ በተፈጸመ ጥቃት በደረሰው የሰው ህይወት መጥፋትና መቁሰል ምክንያት የአስቸኳይ ጊዜ አዋጅ ተተግብሯል፡፡
በተጨማሪም በዚሁ ዓመት በቱኒዚያ፤ ማሊና በቬንዙዌላ የአስቸኳይ ጊዜ አዋጅ ስራ ላይ ውሏል፡፡ በአሁኑ ወቅትም ፈረንሳይ፤ ቱርክና ኢትዮጵያ በአስቸኳይ ጊዜ አዋጅ ስር የሚገኙ ሀገራት ናቸው፡፡
በኖቬምበር 2015 በዋና ከተማዋ ፓሪስ ባጋጠማት የሽብር ጥቃት ምክንያት ፈረንሳይ ወዲያኑ ሀገር አቀፍ የአስቸኳይ ጊዜ አዋጅ መደንገጓ ይታወሳል፡፡ ፈረንሳይ ድርጊቱን ለመከላከል እስከ 2017 በሚቆይ የአስቸኳይ ጊዜ አዋጅ ስር ትገኛለች፡፡ በቅርቡ የተቃጣባትን የመንቅለ መንስግት ሙከራ ያከሸፈችው ቱርክም በዋና ከተማዋ ኢስታንቡል ብቻ እስካሁን የዘለቀ የአስቸኳይ ጊዜ አዋጅ አውጃለች፡፡  በሀገራችንም በተለያዩ የሀገሪቱ አካባቢዎች ሰላምና ደህንነታችንን አደጋ ላይ የሚጥሉ ሁከትና ብጥብጦች መከሰታቸውን ተከትሎ ከመስከረም 28 ቀን 2009 ዓ.ም ጀምሮ ለስድስት ወራት የሚቆይ የአስቸኳይ ጊዜ አዋጅ ተደንግጓል፡፡
የየሀገራቱ ተሞክሮ እንደሚያሳየው የዚህ የህግ ድንጋጌ ስራ ላይ መዋል አደጋው ጊዜ የማይሠጥና ተጽእኖው ቀላል አለመሆኑን እንዲሁም አፋጣኝ መፍትሄ የሚሻ መሆኑን የሚያመላክት ሲሆን አዋጁ እንደ አደጋው ስፋትና ጥልቀት በተወሰነ ቦታ ወይም በሀገር አቀፍ ደረጃ ሊታወጅ ይችላል፡፡
አንዳንዶች እንደሚሉት የአስቸኳይ ጊዜ አዋጅ ማስፈራሪያና ዜጎችን ተስፋ መቁረጥ ውስጥ የሚከት ሳይሆን የዜጎችን ደህነነት ለመጠበቅ ብሎም ህግና ስርዓትን ለማስከበር የሚረዳ የህግ ድንጋጌ ነው፡፡ የድንጋጌው ስራ ላይ መዋል መንግስት ተጨማሪ ህጋዊ አቅሞች ኖረውት አደጋው ተጨማሪ ጉዳቶችን እንዳያስከትል እንዲቆጣጠርና በአፋጣኝ መፍትሄ እንዲሰጥ ያስችላል፡፡ አዋጁን ስራ ላይ ማዋል የመንግስታትን ድክመትና ጥንካሬ የሚያሳይ ሳይሆን ስርዓቱን የሚፈታተን ድርስና ተጨባጭ አደጋ ሲኖር፤ አደጋውን በፍጥነት በመቀልበስ ሰላምና መረጋጋትን ለማስፈን የሚያስችል መሆኑን ነው፡፡ ድንጋጌው ሀገራት የተጋረጠባቸውን አደጋ በመመከት ኢኮኖሚያዊና ፖለቲካዊ እድገታቸውን ለማስቀጠል እንዲችሉ የሚረዳ መሳሪያም ጭምር ነው፡፡
በጥቅሉ ሲታይ የድንጋጌው ዓላማ ህገ መንግስታዊ ስርዓትና ህገ መንግስቱን ለመጠበቅ፤ በዴሞክራሲና ሰብዓዊ መብቶች ላይ የተጋረጠ አደጋን በመከላከል ህግና ስርዓት እንዲረጋገጥ ማድረግ ሲሆን የተፈጥሮ አደጋ ሲያጋጥምም በአደጋው ጉዳት የሚደርስበት የህብረተሰብ ክፍል ከፍተኛ ኪሳራ እንዳይገጥመው ከመደበኛው ስርዓት ውጭ ተጨማሪ ኃብት በማቅረብ ችግሩ እንዲቀረፍ ይረዳል፡፡
ሀገራት ይህንን የህግ ድንጋጌ ለመደንገግ የተለያዩ አካሄዶችን የሚከተሉ ሲሆን በሀገራችን ወረራ ሲያጋጥም፤ ህገ መንግስታዊ ስርዓቱን አደጋ ላይ የሚጥል ሁኔታ ሲፈጠርና በተለመደው የህግ ማስከበር ስርዓት ችግሩን ለመፍታት ሳይቻል ሲቀር፤ የተፈጥሮ አደጋና የህዝብን ጤንነትን አደጋ ላይ የሚጥል በሽታ ሲያጋጥም የአስቸኳይ ጊዜ አዋጅ እንደሚታወጅ በኢፌዴሪ ህገ መንግስት አንቀጽ 93 ሰፍሯል፡፡ በአንቀጹ መሰረት የፌዴራሉ መንግስት የሚኒስትሮች ም/ቤት አዋጁን የመደንገግ ስልጣን የተሰጠው አካል ሲሆን በክልሎች የተፈጥሮ አደጋ ሲያጋጥም ወይም የህዝብን ደህንነት አደጋ ላይ የሚጥል በሽታ ሲከሰት የክልል መስተዳድሮች በክልላቸው የአስቸኳይ ጊዜ አዋጅ ሊያውጁ ይችላሉ፡፡
በዚሁ መሰረት ላለፈው አንድ ዓመት ገደማ በተለያዩ የሀገራችን አካባቢዎች የተከሰቱት ችግሮች ሰላምና ጸጥታን ከማደፍረስ አልፈው በሰው ሕይወትና ንብረት እንዲሁም በአብሮነታችን ላይ የተጋረጠ አደጋ በመሆኑ ይህንን ለመቆጣጠርና አፋጣኝ መፍትሄ ለመስጠት እንዲቻል የአስቸኳይ ጊዜ አዋጅ ስራ ላይ ውሏል፡፡
በሚኒስትሮች ም/ቤት የሚደነገገው የአስቸኳይ ጊዜ አዋጅ ተቀባይነት ለማግኘት የህዝብ ተወካዮች ም/ቤት በስራ ላይ ባለ ጊዜ በ48 ሰዓታት ውስጥ፣ ም/ቤቱ በስራ ላይ ባልሆነበት ወቅት ደግሞ በ15 ቀናት ውስጥ ቀርቦ የ2/3ኛ ድምጽ ማግኘት ይጠበቅበታል፡፡ በተጨማሪም ተቀባይነት ያገኘ አስቸኳይ ጊዜ አዋጅ ስራ ላይ የሚቆየው እስከ ስድስት ወራት ሲሆን የህዝብ ተወካዮች ም/ቤት  በየአራት ወሩ እንዲታደስ ሊያደርግ እንደሚችል በህግ መንግስታችን ሰፍሯል፡፡
በሚኒስትሮች ም/ቤት የሚደነገገው የአስቸኳይ ጊዜ አዋጅ በህገ መንግስቱ የተቀመጡትን የፖለቲካና የዴሞክራሲ መብቶችን መገደብ የሚችል ቢሆንም በምንም መልኩ በህገ መንግስቱ አንቀጽ 1 (የኢትዮጵያ መንግስት ስያሜ)፤ 18 (ኢሰብዓዊ አያያዙ ስለመከልከሉ)፤ 25 (የእኩልነት መብት)፤ እና 39 (1) እና (2) (የብሔሮች፣ ብሔረሰቦችና ሕዝቦች መብት) የተጠቀሱትን መብቶች የሚገድብ ሊሆን እንደማይችል ተደንግጓል፡፡ በሀገራችን የታወጀው የአስቸኳይ ጊዜ አዋጅም እነዚህን የህገ መንግስቱን ድንጋጌዎች በሙሉ መሰረት ያደረገና ያከበረ ነው፡፡
የአስቸኳይ ጊዜ አዋጁ ሰላምና መረጋጋት ለማስፈን፤ የዜጎችን ደህንነት ለማረጋገጥ፤ የኢኮኖሚ አውታሮችና ኢንቨስትመንቶችን ከጥቃት ለመጠበቅ እንዲሁም አጥፊዎችን ለህግ በማቅረብ ረገድ የጸጥታ ሓይሎች ተቀናጅተው እንዲሰሩ አስችሏቸዋል፡፡ በዚህም ዜጎች  የእለት ተዕለት ተግባራቸውን ያለስጋት ማከናወን እንዲችሉ፤ የመማር ማስተማር ሂደት በሰላማዊ መንግድ እንዲከናወንና ሰራተኞችና ተቋማትም በምርትና ምርታማነት ላይ እንዲያተኩሩ ረድቷል፡፡
  </TEXT>
</DOC>
<DOC>
 <DOCNO>145</DOCNO>
   <TEXT>
﻿ክልሎች አስቸኳይ ጊዜ አዋጅ ማወጅ ይችላሉ?Published 6 months ago on February 18, 2019 By Teshome Tadesse 
ክልሎች አስቸኳይ ጊዜ አዋጅ ማወጅ ይችላሉ? | በሬሞንድ ኃይሉ
ክልሎች አስቸኳይ ጊዜ አዋጅ ማወጅ ይችላሉ? | በሬሞንድ ኃይሉ
ከቅርብ ጊዜያት ወዲህ በተለያዩ አከባቢዎች በስም የመያጠቀሱ ነገር ግን በተግባር አስቸኳይ ጊዜ አዋጅን የመሰሉ ድንጋጌዎች እየወጡ ይገኛሉ፡፡ ከወራት በፊት በቤንሻንጉል ጉምዝና ኦሮሚያ አጎራባች አከባቢዎች እንዲሁም በሱማሌና ኦሮሚያ ወሰን አቅራቢያ የወጣው አዋጅ በቅርቡ ደግሞ በድሬደዋ መሰተዳደርና በማዕላዊና ምእራብ ጎንደር ዞንኖች ተደንግጓል፡፡ ይህ ቀይ መስመሮችን በማስመር፣ የሰዓት ዕላፊን በመጣልና የጸጥታ አካላትን በተቀናጀ መልኩ በአንድ የዕዝ ሰንሰለት ውስጥ በማስገባት የአከባቢውን ሰላም ለመመለስ የሚደርግ ሙከራ (በዲፋክቶ የአስቸኳይ ጊዜ አዋጅ ነው) ለፌደራል መንግስቱ ሁለት ጥቅሞችን የሰጠው ይመስላል፡፡
የመጀመሪያው አከባቢዎቹን ወደ ነበሩበት ሰላም እንዲመለሱ አድርጓል፡፡ የቤንሻንጉልና ኦሮሚያ አከባቢዎች እንዲሁም በሱማሌና ኦሮሚያ ወሰን ላይ የነበሩ ችግሮች መርገብም ለዚህ ዋቢ የሚሆን ነው፡፡ ሁለተኛው ማዕከላዊ መንግስቱ በስም ጠርቶ አስቸኳይ ጊዜ አዋጅን ባለመደንገጉ ከምዕራቡ ዓለም ሊመጣ የሚችልበትን ጫና ቀንሷል፡፡ እነዚህን ጥቅሞች ግን ከህገ-መንግሰቱ አንጻር ከተመለከትናቸው ጥያቄ ይነሳባቸዋል፡፡
ክልሎች ለብቻቸው የአስቸኳይ ጊዜ አዋጅ ማወጅ ይችላሉ?
የክልሎች የአስቸኳይ ጊዜ አዋጅ የሚፀድቀውስ በማን ነው?
ይህን በመሰለ አዋጅ ለሚደርስ ጉዳትስ ተጠያቂው ማን ሊሆን ይችላል? የሚሉ ሀሳቦችን በተናጠል ለማየት አንሞክር፡፡
የኢፌዴሪ ህገ-መንግሰት ሀገሪቱን ለመሰረቱት የፌደሬሹን አባላት ሙሉ ሰልጣን ይሰጣል፡፡ ልዑአላዊ የስልጣን ባለቤት መሆናቸውንም ያረጋግጣል፡፡ በዚህ ምክንያትም እንደእያሉበት ነበራዊ ሁኔታ በክልሎቹ ከፍተኛ የስልጣን አካል የክልል ምክር ቤቶች በኩል ውሳኔዎችን ሊተላለፉ ይችላሉ፡፡ ከእነዚህ ውሳኔዎች መካካል አንዱ የአስቸኳይ ጊዜ አዋጅ ነው፡፡ የአማራ ብሄራዊ ክልል ህገ-መንግሰት አንቀፅ 114 በቁጥር አንድ ስለ አሰቸኳይ ጊዜ አዋጅ የሚከተለውን አስፍሯል፡፡
በፌደራሉ ህገ-መንግስት አንቀጽ 93 ንዑስ አንቀጽ 1/ለ/ና በዚህ ህገ-መንግስት አንቀጽ 47 ንዑስ አንቀጽ 2/17/ በተደነገገው መሰረት ማናቸውም የተፈጥሮ አደጋ ሲያጋጥም ወይም የህዝብን ጤንነት አደጋ ላይ የሚጥል በሽታ ሲከሰት እና የክልሉ ምክር ቤት በስብሰባ ላይ ባልሆነበት ጊዜ የክልሉ መስተዳደር ምክር ቤት በዚህ ህገ-መንግስት አንቀጽ 58 ንዑስ አንቀጽ 8 ሥር በተሰጠው ሥልጣን መሰረት የአስቸኳይ ጊዜ ድንጋጌ አውጥቶ ተግባራዊ ያደርጋል፡፡
ከላይ የተጠቀሰው የህገ-መንገሰት አንቀጽ ክልሎች አሰቸኳይ ጊዜ አዋጅን መደንገግ እንደሚችሉ ያረጋግጣል፡፡ ከዚህ ከፍ ብሎም አዋጁ ለምንና በማን አንደሚወጣ ይጠቁማል፡፡ የክልሎች አስቸኳይ ጊዜ አዋጅ በዋናነት የሚጸድቀው በክልል ምክር ቤቶች ሲሆን እነሱ በስራ ላይ ባልሆኑ ስዓት የክልል መስተደዳር ምክር ቤቱ ውሳኔ ሊያሳልፍ ይችላል፡፡ የሚታወጅበትን ምክንያትንም ሲጠቅስ የተፍጥሮ አደጋ ሲያጋጥም አልያም የህዝብ ጤንነት አደጋ ላይ ሲወድቅ መሆኑን ይገልጻል፡፡ ይህን መሰረታዊ የህገ-መንግሰት ባህሪ ይዘን በአሁኑ ወቅት በየቦታው ያሉትን በዲፋክቶ የአስቸኳይ ጊዜ አዋጅ ድንጋጌዎችን ከተመለከትን በርካታ ህጸጾች እንዳሉባቸው እናያለን፡፡
የመጀመሪያው በአሁኑ ወቅት የጸጥታ ስራውን ለማማሻ የወጡ ድንጋጌዎች የክልል ምክር ቤቶች ውሳኔ የሰጡባቸው አይደሉም፡፡በመሆኑም ለምክር ቤቶች ቀርበው ሊጸድቁ ይገባል፡፡ ሁለተኛው የክልል ምክር ቤቶች የፀጥታ ሁኔታን በተመለከተ የአሰቸኳይ ጊዜ አዋጅን ሊያውጁ አይችሉም፡፡ በአማራ ክልል ህገ-መንግሰት ላይ በግልጽ እንደሰፈረው አዋጁ ሊወጣ የሚችለው የተፈጥሮ አደጋ ሲያጋጥም አልያም የህዝቡ ጤንነት አዳጋ ላይ ሲወድቅ ብቻ ነው፡፡ ይህ ደግሞ የጸጥታ ችግርን የተመለከቱ ጉዳዮችን ለመፍታት ስልጣን የተሰጠው ለፌደራሉ መንግስት መሆኑን ያሳየናል፡፡ የፌደራሉ መንግስት ታዲያ ይህን ሀላፊነት የሚወስደው ከእነ ተጠያቂነት ነው፡፡ የፌደራል መንግስቱ ሸንጎ የአሰቸኳይ ጊዜ አዋጅ ሲያዋጅ የመርማሪ ቦርድ አባለት የሚሾምበት ምክንያትም ከዚህ ይመነጫል፡፡
በየክልሎች የሚተላለፈው የአስቸኳይ ጊዜ አዋጅ ድንጋጌ ግን ለዚህ የሚመች አይደለም፡፡ በመሆኑም ሰላም በማስከበር ሂደት ውስጥ የዜጎች ሰብዐዊና ዴሞክራሰያዊ መብቶች ቢጣሱ የሚመረምር ቦርድ አይሰይምም፡፡ ይህ ደግሞ በአሁኑ ወቅት እየተደነገገ ባለው አዋጅ ጉዳት ቢደርስ ኃላፊነት የሚወሰድ አካል እንዳይኖር ያደርጋል፡፡
የፌደራሉና የክልሉ ጸጥታ መዋቅር በጋራ በሚሰሩበት በዚህ ወቅት በንጹሐን ላይ ለሚደርስ ጉዳት የሚጠየቀው የክልሉ መንግስት አልያስ የፌደራሉ መንግስት? ግልጽ መልስ የማይገኝለት ጥያቄ ነው፡፡ ለዚህ ሁሉ ግን ቀላሉ መፍትሄ ድንጋጌዎቹን ህገ-መንግስታዊ ማድረግ ነው፡፡ ያ ሲሆን የዜጎች ሰብዐዊና ዴሞክራሲያዊ መብቶች መጣስም በራሱ የህግ ከለላ ይኖረዋል፡፡
  </TEXT>
</DOC>
<DOC>
 <DOCNO>146</DOCNO>
   <TEXT>
﻿የሚኒስትሮች ምክር ቤት የአስቸኳይ ጊዜ አዋጁ እንዲነሳ ወሰነ
 ዛሬ መደበኛ ስብሰባውን ያደረገው የሚኒስትሮች ምክር ቤት የአስቸኳይ ጊዜ አዋጁ እንዲነሳ ወሰነ።
ምክር ቤቱ በስብሰባው የሀገሪቱን የፀጥታ ሁኔታ ገምግሟል።
አሁን ላይም በሀገሪቱ ስርዓት ሰፍኖ ሰላምና መረጋጋት በመመለሱ የአስቸኳይ ጊዜ አዋጁ እንዲነሳ መወሰኑን የጠቅላይ ሚኒስትር ልዩ ፅህፈት ቤት ኃላፊ አቶ ፍፁም አረጋ አስታውቀዋል።
የአስቸኳይ ጊዜ አዋጁ እንዲነሳ የሚጠይቅ ረቂቅ የውሳኔ ሀሳብ እንዲፀድቅ ወደ ህዝብ ተወካዮች ምክር ቤት ልኳል።
ረቂቅ የውሳኔ ሀሳቡ በምክር ቤቱ ሲፀድቅ የአስቸኳይ ጊዜ አዋጁ ይነሳል ተብሎ ይጠበቃል።
የህዝብ ተወካዮች ምክር ቤት የካቲት 23 2010 ዓ.ም ባካሄደው አስቸኳይ ስብሰባው የሚኒስትሮች ምክር ቤት የካቲት 9 ቀን 2010 ዓመተ ምህረት ለስድስት ወራት ያወጀውን የአስቸኳይ ጊዜ አዋጅ ማፅደቁ ይታወሳል።
ምክር ቤቱ በኢፌዴሪ ህገ መንግስት አንቀጽ 93 ንዑስ አንቀጽ 1 (ሀ) መሰረት በታወጀው የአስቸኳይ ጊዜ አዋጅ ላይ ከተወያየ በኋላ በምክር ቤቱ ያፀደቀው።
በህገ መንግስቱና በህገ መንግስታዊ ስርዓቱ ላይ የተጋረጠውን ይህን አደጋ በመደበኛው የህግ ማስከበር ስርዓት ለመከላከልና ለመቆጣጠር ከማይቻልበት ደረጃ ላይ መድረሱንና ህገ መንግስታዊ ስርአቱን ለመጠበቅ የሚያስችል የአስቸኳይ ጊዜ አዋጅ ማውጣት በማስፈለጉ ነበር የታወጀው።
የሚኒስትሮች ምክር ቤት ዛሬ ባካሄደው ስብሰባው የሀገሪቱን የፀጥታ ሁኔታ ከገመገመ በኋላ አሁን ላይ በሀገሪቱ ስርዓት ሰፍኖ ሰላምና መረጋጋት በመመለሱ የአስቸኳይ ጊዜ አዋጁ እንዲነሳ ወስኗል።
  </TEXT>
</DOC>
<DOC>
 <DOCNO>147</DOCNO>
   <TEXT>
﻿የእቴጌዪቱ ግዞት ዘመን
በሚያዝያ 3 ቀን 1903 ራስ ቢትወደድ ተሰማ ባደረባቸው ድንገተኛ ሕመም ምክንያት ሞቱ።
ልጅ ኢያሱ ያን ጊዜ ገና የዐሥራ አምስት ዓመት ወጣት ሆነው የአጼ ምኒልክ አልጋወራሽ እንደ መሆናቸው ኢትዮጵያን በግላቸው ያስተዳድሩ ዠመር።
ዳሩ ግን ምንም እንኳ ለአስተዳደር ሥራ ብስለትና ልምድ እንደሚጐድላቸው በመገንዘብ እንዲረዷቸው የመረጧቸው መኳንንት መኖራቸው ቢታወቅም መኳንንቱ ተገቢውን ምክር በማካፈል ረገድ ችሎታና ብርታት እንዳልነበራቸው ይነገራል።
( በዘልማዳዊ የትውልድ ሐረግ መሠረት ታዬ ጉልላት ለዘውዱ ወራሽነት ከአቤቶ ኢያሱ ቀጥሎ ከማንም ይበልጥ ብቃት የነበራቸው መሆኑ ይታወቃል።
ብላቴን ጌታ ማኅተመ ሥላሴወልደ መስቀል ሁልቄ ትውልድ ዘንጉሥ ሣህለ ሥላሴ አዲስ ሠንጠረዥ (2ኛ ሰሌዳ) ተመልከት)።
አቤቶ ኢያሱ የመንግሥቱ ባለሙሉ ሥልጣን በመሆን ሲያስተዳድሩ ከቆዩ በኋላ « ከአጼ ምኒልክ በኋላ አንዲት ሴት ንግሥት ትነሣለች » የሚለውን ትንቢት ለማስወገድ በማሰብ በጥር ወር 1908 እቴጌ ጣይቱ ከነጭራሹ ከቤተ መንግሥቱ እንዲወጡላችውና እንጦጦ ሔደው በግዞት እንዲቆዩ አሳሰቡዋቸው (ራስ ሚካኤል በአዲስ አበባ ውስጥ በመካሔድ ላይ የነበረውን የፖለቲካ ግጭት በተለይም የደጃች አያሌውን እንቅስቃሴ በአንክሮ ከተመለከቱ በኋላ ደጃዝማች የልጃቸውን ኢያሱ ስልጣን ተቀናቃኝ መሆናቸውን በመገንዘብ አስከፊ ርምጃ እንዲወሰድባቸው በመጠባበቅ ላይ ሳሉ ታስረው ከነበሩበት ከመፈታታቸውም በላይ ከንባታ መሾማቸው ቁጭት አሳድሮባቸው ነበር።
ከዚህም ይልቁንም ጉዳዩ የእቴጌዪቱን ወገኖች ለመቃወም ባሳደረባቸው ጽኑ ፍላጐት አንጻር ሲታይ ከራስ ወሌ ጋር የነበራቸው የቆየ ቅራኔ ከፍ ብሎ በተሰጠው ሁኔታ እንዲከር የሆነበትን ምክንያት ለመገመት ይቻላል )።
አቤቶ ኢያሱም ወደ ቤተ መንግሥት ገና አልገቡም ነበርና እቴጌ ጣይቱ ጥቂት ወራት እዚያው ከሰነበቱ በኋላ በሐምሌ ወር አምስተኛ ቀን በትእዛዙ መሠረት ወደ እንጦጦ ጉዞአቸውን እንዲዠምሩ ተወሰነ።
( ራስ ወሌ ወደ አዲስ አበባ እንደሚሔዱ ተከታዮቻቸውን ባማከሩበት ጊዜ የጦር እንደራሴው የሆኑት ፊታውራሪ ይመር እቴጌ ከሥልጣን ተገልለው እንዴት ዝም ብለን እንቀመጣለንብለው ለጦርነት ያላቸውን ዝግጅት አስረድተው ነበር።
ራስ ወሌም « ከምኒልክ ጋር የገነባሁትን መንግሥት እንዴት አፈርሰዋለሁ » በማለት ጦርነቱ ተገቢ እንዳልሆነ ከተግሣጹ ጭምር መግለጻቸው ይነገርላቸዋል።
ልጅ ደስታ ዓለሜ ፡ ዝኒ ከማሁ )።
ጉዞአቸውን ከመዠመራቸው በፊት ረቡዕ ለሐሙስ አጥቢያ ከሌሊቱ ዐሥር ሰዓት ሲሆን የባለቤታቸው የአጼ ምኒልክ አስከሬን ወደ አረፈበት ሥዕል ቤት ኪዳነ ምሕረት አጠገብ ይገኝወደ ነበረው ፎቅ ቤት ገቡ።
የንጉሠ ነገሥታት ዳግማዊ አጼ ምኒልክ ከሕዝባቸው በሞት መለየት ለሕዝቡ እንዳይገለጽ ከፊታውራሪ ሀብተ ጊዮርጊስ የተሰጠ ምክር በመኖሩ ሳይወጣ ቆይቶ ነበር።
እቴጌዪቱ « መከሬን ከትቻለሁ እንግዲህ እኔ እዚህ ምን አለኝ ጌታዬ ! እኔም በተራዬ እከተልዎታለሁ » በማለት ይተናነቃቸው የነበረውን ዕንባ ሊገቱት ባለመቻላቸው ስቅስቅ ብለው አለቀሱ።
በአካባቢያቸው የነበሩት ሁሉ በጥልቅ ኀዘን ስለ ተነኩ።
ዕንባቸውን ያፈሱ ዠመር።
የምኒልክ ሞት ኅዘኑ ከሕዝቡ ገና አልጠፋም ነበርና እንደገና የእቴጌ ጣይቱ ከቤተ መንግሥት መውጣት ሰበብ ሆኖ ለቅሶውን የሚቀሰቅሰው መስሎ የታያቸው መሳፍንቱ መኳንንቱና ሴት ወይዛዝርቱ ዕንባቸውን እየጠራረጉ እስከ አሁን በምሥጢር ተይዞ የቆየው በዚህ አጋጣሚ ለሕዝቡ እንዳይገለጽ ጥንቃቄ ይደረግበት በመባባል እርስ በርሳቸው ተጽናኑ።
ልክ ዐሥራ አንድ ሰዓት ሲሆን በሰም የተነከረውን በለሴ ሻማ የእልፍኝ አሽከሮቹ እንደ ችቦ አቀጣጥለው እያንቦገቦጉ አካባቢውን በማብራት እቴጌዪቱን በፊትና በኋላ በቀኝና በግራ በማጀብ ለጉዞው ተዘጋጁ።
ባልደራሱም የእቴጌን በቅሎዎች አቀረቡ።
የመሳፍንቱ የመኳንንቱ የሴት ወይዛዝርቱና የሠላሳ ዘጠኙ ደንገጡሮቻቸው በቅሎዎች ከቤተ መንግሥቱ ምድር ግቢ ውጭ ሆነው የእቴጌን መድረስ ይጠባበቁ ነበር።
እቴጌም በእልፍኝ ዘበኞቻቸውና ባሽከሮቻቸው ታጅበው ጉዞአቸውን እንደ ዠመሩ ሁሉምበየበቅሎዎቻቸው ሆነው ተከተሏቸው።
በየጊዜው ድካም በተሰማቸው ቁጥር ጉዞው እየተቋረጠ ከበቅሎ ወርደው በሚቀርብላቸው ወንበር አጭር ዕረፍት እያደረጉ ጉዞአቸውን ቀጠሉ።
ሰባት ምዕራፎች አድርገው እንጦጦ እንደ ደረሱም የአጋፋሪ ትእዛዙ ቦታ ከሚባለው አነስተኛ ሜዳ ላይ ለክብራቸው በተነጠፈ ሥጋጃ ላይ ልዩ ሶፋ ወንበር ቀርቦላቸው ቆዩ።
ወንዱ በሆታ ሴቱ በዕልልታ ተቀበሏቸው።
ካህናቱ ልብሰ ተክህኖአቸውን ለብሰው መዘምራኑም ንሴብሖ እያሉ በሽብሸባ ተቀበሏቸው።
የአቀባበሉ ሥነ ሥርዓት እንደ ተፈጸመ እንቢልታው መለከቱ ዋይ ዋይ እያለ መሰንቆውና በገናው እየተደረደረ የክብር ጉዞው ቀጠለ።
ሠልፉም ብዙ ነበር።
ነገር ግን በምሥጢር ተደብቆ የቆየው ያጼ ምኒልክ ሞት ከሠራዊቱ ብዛት የተነሣ ድንገት ግርግር ይፈጥር ይሆን ተብሎ ተፈርቶ ነበር።
ዳሩ ግን የእቴጌን ወደ እንጦጦ መውጣት ምክንያቱን የተረዳው ሕዝብ ከልብ የፈለቀ ኀዘኑን ከመግለጽ በቀር ሌላ ሐሳብ የሌለው መሆኑን የተረዱት እቴጌ ጣይቱ « ለካስ ሰው አለን » ብለው በተናገሩ ጊዜ በሕዝቡ ላይ ያለው ፍቅር ተከሠተ።
ከእንጦጦ ቤተ መንግሥታቸውም እንደ ደረሱ ለተከተሏቸው መሳፍንት መኳንንትና ሴት ወይዛዝር እንደዚሁም እዚያ ተሰብስቦ ለነበረው ሠራዊት ሁሉ ጊዜው ከሰኔ ጾም መጨረሻ ጋር በመግጠሙ « የሐዋርያት ጾም መፍቻ » ግብር አበሉ።
እቴጌ ጣይቱ በግዞት በነበሩበት የአንድ ዓመት ከመንፈቅ ከኻያ ሁለት ቀናት ውስጥ ታማኞች አሽከሮቻቸውና መላው ሠራዊት የእቴጌነታቸውን ልዕልና አላጐደለባቸውም።
መስፍንቱ መኳንንቱና ወይዛዝርቱም ቢሆን ተገቢውን አክብሮት ሳይነፍጓቸው ዕለት በዕለት ይጠይቋቸው ነበር።
አቤቶ ኢያሱም ቢሆኑ የተለያዩ ስጦታዎችን ይዘው በመሔድ ይጠይቋቸው ነበር።
( በኢትዮጵያ መንግሥታዊ አስተዳደር ውስጥ ነገሥታት አማካሪዎቻቸውን መርጠው ይሾሙ እንደነበር የታወቀ ሲሆን ለዚሁም « መካር የሌለው ንጉሥ አላንድ ዓመት አይነግሥ » የሚል የቆየ ምሳሌያዊ አነጋገር አለ።
ከማሳሰቢያው ቀጥሎ ባሉት ጥቂት ቀናት ውስጥ የወይዘሮ ዘውዲቱ አጐት የሆኑ ደጃዝማች ወልደ ጊዮርጊስ በልጅ ኢያሱ ትእዛዝ መሬታቸው ተይዞባቸው ኖሮ ወደ እቴጌ ጣይቱ በመምጣት አማላጅነታቸውን ለመኑ።
እሳቸውም ባላምባራስ ከበደ አድነውን በጊዜው በአባታቸው በራስ ሚካኤል ግቢ ይኖሩ ወደ ነበሩት ልጅ ኢያሱ መልእክተኛነት ልከዋቸው ስለነበር እጅ ነሥተው መልእክታቸውን ካደረሱ በኋላ ደጃዝማቹ የተያዘባቸውን መሬት እንዲለቀቅላቸው እንደሚያደርጉ አስታወቅዋቸው።
ከዚያም « ለመሆኑ እኔን አንሥተውኝ ያውቃሉ?
ምን ይሉኛል?
ብለው ቢጠይቋቸው « አዎን ያነሡዎታል » ብለው መለሱላቸው ቀጥለውም « ምን እያሉ ነው የሚያነሱኝ » ብለው ለጠየቁዋቸው « ልጄ ነው እኔም እናቱ ነኝ አንቺም እኅቱ ነሽ ለምንድነው የማይጠይቀን ምን አስቀየምነው » እያሉ ያነሡዎታል አሏቸው ልጅ ኢያሱም በዚህ አነጋገር እንደ መጸጸት ብለው « ነገ በሰዓት » የሚመጡ ስለ መሆናቸው የተነገራቸውን ይዘው ሔዱ።
በማግሥቱም እቴጌ ጣይቱ ከወይዘሮ ዘውዲቱ ጋር በመሆን ሲጠብቋቸው ልጅ ኢያሱ በሰጡት ቃል መሠረት መጥተው በመዠመሪያ መሶቡ በእቴጌና በዘውዲቱ ፊት ቀርቦ ነበርና ልጅ ኢያሱ የኔ መሶብ የት አለ ብለው ስለጠየቁ ይኸው አሏቸው ይኸን ጊዜ ልጅ ኢያሱ ከእቴጌ ጋር ለመጋበዝ ቅሬታ ስለታየባቸው እቴጌዪቱ ባንድ መሶብ መቅረቡ እኛን ቅር ይበለን እንጂ አንተማ ንጉሠ ነገሥት አይደለህም አሏቸው አብረውም በአንድ መሶብ ምሳ ከበሉ በኋላ ከእቴጌ ስለ መሬቱ መለቀቅ ምስጋና ተቀብለውና በክብር ተሰናብተው ሔዱ።
ከዚያ በኋላ እቴጌዪቱ መልእክቱን በሚገባ ከማቅረባቸው ሌላ እንዲህ ላለው መቀራረብ የፈጸሙትን ድርጊት በማስታወስ « የአቡነ ተክለ ሃይማኖት ያለህ ! እንዲህ ያለውን ስልት እንደምን አገኘኸው » ብለው ጠይቀዋቸው ኖሮ እሳቸውም « እግዚአብሔር አመልክቶኝ » ነው ብለው እንደመለሱላቸው በሰጡት ቃል ተናግረዋል።
(ባላምባራስ ከበደ አድነው ፡ ዝኒ ከማሁ 27 ሰኔ 1972 )
ለምሳሌ ያህል ብንጠቅስ የጦር ሚኒስትሩ ፊታውራሪ ሀብተ ጊዮርጊስ ብዙ ፍሪዳ አስነድተውብዙ ማርና ቅቤ አሲዘው እጅ መንሻ እያቀረቡ ይጐበኟቸው ታጥቀው አደግድገው የታዛኝነታቸውን ሥርዓት ይፈጽሙላቸው ነበር።
እቴጌዪቱ ተጠንስሶባቸው በነበረው ሤራ ውስጥ የተጫወቱትን ሚና በሚገባ ያውቁ ስለነበር ከተጋዙ ከአንድ ወር ባልበለጠ ጊዜ ውስጥ ለመዠመሪያ ጊዜ ሲጐበኟቸው « ሀብተ ጊዮርጊስ መቼ ትወደኛለህ?
አገሬ ልግባ ብል አስከለከልኸኝ » ብለው ሌሎችም የወቀሳ ቃሎችን ደረደሩባቸው።
ፊታውራሪም እጅግ በታወቀው ብልህነታቸው።
ወደ ክፍለ ሀገርዎ አይግቡ ብዬ ከመኳንንቱ ጋር መክሬአለሁ።
ዕውሮች እንዳንሆን ብዬ ነው።
እርስዎ ከሔዱ ምን ዐይንስ ምንስ ብርሃን አለን ብዬ ለኢትዮጵያ አስቤ ነው።
እርስዎስ ከኢትዮጵያ ሌላ ምን ሀገር አለዎ ሁሉንስ ያቀናው ያጸናው ማነው እርስዎ እንጂ ! ብለው መልስ ሰጡ።
( መምሬ መኰንንና ሊቀ ጠበብት አበበ ወረደ እና እዚያ የነበሩ ሌሎች ሰዎች ቃለ መጠይቅ እንጦጦ 21 መስከረም 1964 )
እቴጌም በትዕግሥትና በተመስጦ ካዳመጧቸው በኋላ ጉዳዩን በአንክሮ በማየት በሥልጣን ተሳትፎ አማካኝነት ሌሎች የሚያገኙት የፖለቲካ ልምድ ለሀገሪቷ ጥቅም መሆኑን ከመገንዘባቸው የተነሣ « ሀብተ ጊዮርጊስ ረታኸኝ እኮ! እግዚአብሔር ይስጥልኝ ! ብለው እጅ መንሻውን ተቀበሉ » ብለው አሽከሮቻቸውን አዘዙ።
ወዲያውም የፊታውራሪውን ጉብኝት ምክንያት በማድረግ ግብር ለማብላት መሰናዶ ተደርጐ ስለ ነበር እቴጌ ጣይቱ በተገኙበት አዳራሽ መኳንንቱ ተሰብስበው በመምጣት ከፍ ያለ ግብር ሆኖ ዋለ።
በዚህም አጋጣሚ እቴጌ በተናገሩት ቃል ፊታውራሪ ሀብተ ጊዮርጊስን « አትለየኝ ጠይቀኝ » ብለው አሰናበቷቸው።
ዳሩ ግን የእቴጌ ጣይቱ የእስራት ቀንበር ሦስት ወር ባልሞላ ጊዜ ሊወድቅላቸው ቻለ።
የዚህም ምክንያት የልጅ ኢያሱ መንግሥት ብዙ ሳይቆይ ወድቆ በመስከረም 1909 የሚኒስትሮቹ ካቢኔ ወይዘሮ ዘውዲቱ ምኒልክ ንግሥተ ነገሥታት ተብለው መንግሥቱን በመምራት እንዲተኳቸው መደረጉ ነው።
ይሁን እንጂ እቴጌዪቱ በታላቅ ክብር ቆይተው ወደ ነበሩበት ቤተ መንግሥት እንደገና ተመልሰው መቀመጡ ደረጃቸውን ዝቅ እንደሚያደርጋቸው በማሰብእዚያው እንጦጦ ቤተ መንግሥታቸው መሰንበቱን መረጡ።
( የሐዋርያ ጾም የተባለው ሐምሌ 5 ቀን የሚፈታው የሰኔ ጾም መሆኑ ነው )።
ንግሥተ ነገሥታት ዘውዲቱ በሥልጣን ላይ ከተቀመጡ ወዲህ እቴጌ ጣይቱን ከመቼውም ይበልጥ ይወዷቸውና ያከብሯቸው እንደ ነበር ታሪክ ዐዋቂዎች ይናገራሉ።
በንግሥትነት ሥልጣን እንደ ተቀመጡ ለአንድ ወር ያህል በቤተ መንግሥት ሆነው እንግዳ እየተቀበሉ ግብር በማብላትና በማነጋገር መቆየት ነበረባቸው።
አንድ ወር እንደ ቆዩ ግን እቴጌ ጣይቱን ለመጐብኘት ወደ እንጦጦ ቤተ መንግሥት ሔዱ።
እዚያም ደርሰው እቴጌዪቱን እንዳገኟቸው በአክብሮት አጐንብሰው እጅ ለመንሣት ሲሞክሩ እቴጌ ጣይቱ በራሳቸው ላይ ያለውን የኢትዮጵያ ዘውድ የተከበረ እንደሆነ በማስገንዘብ በአሁኑ ጊዜ የዚህ ዐይነቱ አከባበር እሳቸው በተራቸው ሊያደርጉት የሚገባ መሆኑን በመጥቀስ ከተቀመጡበት ብድግ ብለው እንደሳሙዋቸው ይተረካል።
እቴጌ ጣይቱ እንጦጦ በነበሩበት ዘመን ሀገራቸው ኢትዮጵያ ጥፋት ላይ እንዳትወድቅ በመመኘት ቀንና ሌሊት ይጸልዩ ነበር።
ዐልፎ ዐልፎ ይጠየቁ ለነበረው መንግሥታዊ ጉዳዮችም ምክራቸውን በመለገሥ ይረዱ ነበር።
ለዚህም በጥቅምት ወር 1909 የወሎው ንጉሥ ሚካኤል የልጃቸውን አቤቶ ኢያሱን ከሥልጣን መውረድና መሳደድ በመቃወም ጦራቸውን በሸዋ ላይ ለማዝመት ዐዋጅ ባስነገሩ ጊዜ ያደረጉትን አስተዋጽኦ በምሳሌነት ለመጥቀስ ይቻላል፡ይህ እንደ ተሰማ የሸዋ መሳፍንትና መኳንንት ጊዜ ሳንሰጠው ወሎ ሔደን እንግጠመው በማለት እንደ ተስማሙ ፊታውራሪ ሀብተ ጊዮርጊስ ለማንኛውም እንጦጦ ወጥተን እቴጌን ብናማክራቸው ይሻላል የሚል ሐሳብ አቀረቡ ወጥተው በጉዳዩ ቢያማክሯቸው።
« ጥሩ ምክር አልመከራችሁም የወሎ መሬት በተፈጥሮ ምሽግነት አለው ብዙ ሰው ታስፈጃላችሁ።
ከዋድላ ከደላንታ ጦር እየተስፋፋ ይወጋችኋል እንደ ምንም ብላችሁ ወደዚሁ ወደ ሸዋ እንዲመጡ አድርጉ ሚካኤል ዠግና ሰው ነው ችኩል ነው ይመጣላችኋል » ብለው ጥሩ ብልሃት ሰጧቸው።
ልጅ ኢያሱ በአጭሩ የግዛት ዘመናቸው በተለያዩ ክፍላተ ግዛቶቻቸው ሲዘዋወሩ ቆይተው ነበር።
ለውድቀታቸው ዐይነተኛ ምክንያት የሆነው (1) በባለሥልጣኖች ላይ ጥብቅ ቁጥጥር ማስጠንቀቂያ ሹም ሽርና ከዚህም ዐልፎ እስከ ግድያ የሚደርስ ቅጣት ማዘውተራቸው (2) ከሳቸው ደረጃ የሚጠበቀውን ግብረ ገብነትና ፍትሕ እንደማያሟሉ የሚያስቆጥራቸውን ድርጊቶች መፈጸማቸው (3) ከሹማምንትና ከመኳንንት ጋር የጠበቀ ግንኙነት ካለመመሥረታቸውም በላይ ለአዛውንት ባላባቶች ተገቢውን አክብሮት ባለማሳየታቸው (4) ሃይማኖታቸውን ወደ እስልምና እንደቀየሩ የሚያስገምቷቸውን የማኅበራዊ ኑሮ ተሳትፎዎችን በማድረጋቸው ወዘተ ... ነው።
በልጅ ኢያሱ አስተዳደር ያልተደሰቱት በርካታ ባለሥልጣኖች እነዚህን ነጥቦች በማንሣትና በማጋነን ይልቁንም ከመዠመሪያው ዓለም ጦርነት አስቀድሞ በነበረው የዓለም አቀፋዊ ሁኔታ ልጅ ኢያሱ የናዚ ጀርመን አጋር ከነበረችው ነምሳ (ኦስትሪያ) ጋር የመሣሪያ ግዥ ስምምነቶችን እንደ ማድረግና ከጀርመን ቱርክ መንግሥታት ኤምባሲዎች ጋር እንደ መሰብሰብ ያሉ እንቅስቃሴዎችን ሲያካሒዱ ሰንብተው ሳለ የእንግሊዝ የፈረንሳይ የጣልያን መንግሥታት ጉዳዩን በጽሞና ይከታተሉት ነበር።
በኋላም ልጅ ኢያሱን በእስልምና ባህላዊ አለባበስ የሚያሳይ የፎቶግራፍ ቴክኒክ በመጠቀም ሥዕል አባዝተው እንዲሠራጭ በማድረግ ለውድቀታቸው የበኩላቸውን አስተዋጽኦ ማቅረባቸው ይታወቃል።
በተጨማሪም የሲኒማ አምፔር ባለቤት የነበረው አባት ሙስዬ ሊዮን የተባለ አርመን ፎቶ ግራፍ አንሺ ግብጽ አገር ሔዶ 20 000 ኮፒዊች አንሥቶ ማምጣቱ ይነገራል።
ሙስዬ ካቺክ ዝኒ ከማሁ ሚያዝያ 1972።
መሳፍንቱና መኳንንቱም በገለጹላቸው የጦር ሥልት ምክር በመመራት ሲጠባበቋቸው በመቆየት ላይ እንዳሉ ልክ እቴጌ እንዳሉት ንጉሥ ሚካኤል ወደ ሸዋ ለመምጣት ሌት ተቀን ገሥግሠው ሲጓዙ እነ ፊታውራሪ ሀብተ ጊዮርጊስ በጥቂት ቀናት ውስጥ የሸዋን ጦር አሠልፈው በመምራት ሰገሌ ሜዳ እንደ ደረሱ ገጥመዋቸው ድል በማድረግ እንደ ማረኳቸው በታሪክ ይታወሳል።
በሌላ በኩል እላይ እንደ ተመለከተው እቴጌ ጣይቱ አጼ ምኒልክን ሐሳብ በማካፈልና በተግባር ከመደገፋቸውም በላይ ንጉሠ ነገሥቱ ከሞቱ በኋላ ንግሥት ዘውዲቱ ሥልጣናቸው ተዳክሞ ትእዛዛቸው እንዳይዛባ በማለት ከተጋዙበት ከእንጦጦ ሳይቀር ምክር መለገሣቸውን አሏቋረጡም ነበር።
እንደሚታወቀው ከአጼ ምኒልክ ሕመምና ከዕረፍታቸውም ወዲህ ዘመኑ የመሸጋገሪያ ስለነበረ በየበኩሉ የሥልጣን ሽኩቻ መብዛቱ ኢትዮጵያን በከፍተኛ ውዝግብ ውስጥ ጥሎ የተዳከመች አገር ስለሚያደርጋትና ይህም በበኩሉ ሊቀራመታት የሚፈልገው የውጭ ጠላት ምኞቱ መሆኑን በመገንዘብ እጅግ ይሠጉ ነበር።
ይህም እንደመሆኑ በየጊዜው በታመነ ሰው አማካኝነት ያስተላልፋቸው በነበሩ መልዕክቶች ንግሥት ዘውዲቱ አልጋቸውን የሚያጠናክሩበትን ዘዴ ይመክሯቸው እንደነበር ልዩ ጸሐፊያቸው የነበሩ አሁንም በሕይወት ያሉ ልጅ ደስታ ዓለሜ ይናገራሉ።
( ልጅ ደስታ ፡ የተደገመ 27 ሰኔ 1972 )

  </TEXT>
</DOC>
<DOC>
 <DOCNO>148</DOCNO>
   <TEXT>
﻿   እቴጌ ጣይቱ እንዳሉት
እኔ ሴት ነኝ ፡፡ ጦርነት አልወድም ፤ ነገር ግን ሀገሬን እንደዚህ ያለ ክብር የሚነካ ዘለፋ ከምትሸከም ጦርነትን እመርጣለሁ ፡፡ ሂድ መንገዱን ጨርቅ ያድርግልህ ! እግሩን ለጠጠር ደረቱን ለጦር አስጥቶ ደሙን ለሀገሩ ፍቅር አፍስሶ ለአፈሩ ክብር ለብሶ እሱ ወድቆ ሀገሩን የማያቆም እዚህ ያለ እንዳይመስልህ ! ሂድ! የኢትዮጲያን ሰው ባታውቀው ነው፡፡ ለሀገሩ መሞት ማለት ለሀበሻ ጌጡ ነው ፡፡ ሂድ ባሻህ ግዜ ተመለስ ተሰናድተን እንጠብቅሃለን ፡፡ ያንተን ወንድነትና የጣይቱን ሴትነትም ያን ግዜ እናየዋለን ሂድ መንገዱን ጨርቅ ያድርግልህ
የኢትዮጵያን ባለ ውለታ የእቴጌ ጣይቱ ብጡልን ነፍስ ቸሩ አምላካችን ይማርልን። ውለታቸውን ግን አልከፈልንም። እኛም ስማቸውን ለአለም ለማሳወቅና በደምብ ለማስጠራት ዘዴውን አምላክ ያሳየን።
  </TEXT>
</DOC>
<DOC>
 <DOCNO>149</DOCNO>
   <TEXT>
﻿ልደትን በታሪክ እናክብር!
 እቴጌ ጣይቱ ብጡል ነሐሴ 12 ቀን 1832 ዓ.ም. በቀድሞው በጌምድር- ደብረታቦር ተብላ በምትጠራ ስፍራ ነው የተወለዱት፡፡ 
እነሆ የፊታችን ነሀሴ 12 የልደት ቀናቸው ነው፡፡የእቴጌይቱ ልደት አጼ ምኒልክ ከተወለዱበት ቀን ጋር ይገጣጠማል ፡፡
እኛም ታሪካዊ አበርክቷቸውን በመዘከር እንኳን ተወለዱልን (መልካም ልደት) ልንላቸው ወደድን፡፡ 
እቴጌ ጣይቱ ብርሃን ዘ ኢትዮጵያ በንግስትነት ዘመናቸው ለሀገራችን አኩሪ ስራ ሠርተው አልፈዋል፡፡
ለሀገሪቱ እድገት ትልቅ ሚና የሚጫወቱ ንግስት ስለመሆናቸውም አስቀድሞ ትንቢት ተወርቶ ነበር፡፡
ፀሐፊ ትዕዛዝ ህሩይ ወልደስላሴ ‹‹የህይወት ታሪክ›› በተሰኘው መፅሐፋቸዉ ስለ አጤ ምኒልክ እና እቴጌ ጣይቱ ጋብቻ አስቀድሞ ትንቢት ተነግሮ እንደነበር ጽፈዋል፡፡
‹‹ጣይቱ የምትባል ሴት በኢትዮጵያ መንግስት ታላቅ ትሆናለች እየተባለ ሲነገር ይኖር ነበር እና ከአጤ ምኒልክ አስቀድሞ የነበሩ እንዳንድ ነገስታት ስሟ ጣይቱ የምትባል ሴት እየፈለጉ ማግባት ጀምረው እንደነበር ታሪክ ያስረዳል፡፡
ነገር ግን ጊዜው አልደረሰም ነበር እና እንደታሰበው ትክከለኛዋን ጣይቱ ማግኘት አልቻሉም ነበር፡፡ 
ዘመኑ በደረሰ ጊዜ ግን አፄ ምኒልክ እቴጌ ጣይቱን አግብተው የኢትዮጵያ መንግስት በእቴጌ ዘመን ታላቅ ትሆናለች ›› የሚል ነበር ትንቢቱ፡፡
ጊዜው ደርሶ ትንቢቱ ሲፈፀም አጼ ምኒልክ እና እቴጌ ጣይቱ ሚያዝያ 25 ቀን 1875 ዓ.ም በአንኮበር ወረዳ መድሃኒ ዓለም ቤተ ክርስቲያን በስርአተ ቁርባን ጋብቻቸውን ፈፀሙ፡፡
ትንቢቱን አስቀድመው ያውቁ የነበሩ ሰዎች በጋብቻቸው ወቅት የሸዋ ቤተ መንግስት ዓለም ተጀመረ ብለው ደስታቸው ወሰን አልነበረውም፡፡
ከዚያን ጊዜ ጀምሮ አጼ ምኒልክ አዳዲስ ስልጣኔዎችን ለማስገባት በሚያደርጉት እንቅስቃሴ ሁሉ እቴጌ ጣይቱ የቅርብ አማካሪያቸው እና አጋራቸው ሆነው ዘመናዊነት ወደ ኢትዮጵያ እንዲገባ የራሳቸውን ጉልህ አስተዋፅኦ አበርክተዋል፡፡
በዚህም መሠረት ዘመናዊ ትምህርት ሲቋቋም፣የባቡር ሀዲድ ሲዘረጋ፣ውሃ በመዘውር እንዲቀዳ ሲደረግ፣በቀጭን ገመድ የስልክ ግንኙነት ሲደረግ፣አውቶሞቢል ወደ ሀገር ውስጥ በገባ ጊዜ እና የእህል ወፍጮ ሲተከል ህዝቡ የሰይጣን ስራ ናቸው እያለ አልቀበል ባለ ጊዜ እቴጌ ጣይቱ በግንባር ቀርበው ያሳምኑ እንደነበር ታሪክ ያስረዳል፡፡
እቴጌ ጣይቱ አዲስ አበባን የቆረቆሩ እና ስያሜዋን የሰጡ ንግስት ናቸው፡፡
የመጀመሪያውንም ዘመናዊ ሆቴል በአዲስ አበባ የገነቡ ሴት ናቸው፡፡
እቴጌ ጣይቱ ለመጀመሪያ ጊዜ ብስክሌት በመጋለብ የህዝቡን አመለካከት የለወጡ ታላቅ ሴት ናቸው፡፡
እቴጌይቱ በዘመናቸው ከሰሯቸው ስራዎች ሁሉ እጅግ የጎላው በኢትዮጵያና በጣልያን መካከል የተፈረመውን የውጫሌ ስምምነት አንቀጽ 17 ን አለመቀበላቸው ነው፡፡
በዘመኑ የነበረው የሴትነት ግምት ሳያግዳቸው ሀገሬን ለባእድ ሰጥቼ ሉአላዊነቷን እና ክብሯን ከማስደፍር ሞቴን እመርጣለሁ ብለዉ ወደ ጦር ሜዳ በመዝመት በሀገር ለመጣባቸው ድርድር እንደማያውቁ አሳይተዋል፡፡
በጦርነቱ ጊዜም ቢሆን እቴጌይቱ ሴቶችን እያስተባበሩ ለአርበኞች ውሃ እና ምግብ እንዲያቀርቡ፣በጦርነት የተጎዱትን እንዲያክሙ አድርገዋል፡፡ 
እንዲሁም በጦርነቱ ላይ የደከሙትን እያበረታቱ ሀገራችን ድል እንድትቀዳጅ አድርገዋታል፡፡
ከዚህ በተጨማሪ በጦርነቱ ወቅት ጥሩ ጥሩ የጦር ሀሳቦችን አፍልቀው ተዋጊዎችን እንዴት በጥበብ ማሸነፍ እንደሚቻል በተግባር አሳይተዋል፡፡
በወቅቱ ካነሷቸዉ ሀሳቦች መካከል ወራሪውን የጣልያን ሀይል ድል ለማድረግ ጦሩ የሚጠጣው ውሃ እንዲያጣ ለማድረግ ውሃ ያለበትን ቦታ መክበብ አንዱ እና ዋንኛው ነበር፡፡
በጦርነቱ ወቅት ከጣልያን ወገን ሆነው ይፅፉ የነበሩት እነ ጆርጅ በርክለይ እና ራይሞንድ ጆንስ የተባሉ ፀሐፊዎች እንኳን የእቴጌን ዝና ትተው የሀገራቸውን ታሪክ ብቻ መፃፍ አልቻሉም፡፡ እንደውም ጦርነቱን ለማሸነፍ አዝማሪዎችን ስለመጠቀማቸው የሀገራችን ፀሐፊዎች ያልፃፉትን እነሱ ግን በሰፊው ፅፈውታል፡፡
እቴጌ በደህናው ቀን በገና እና ማሲንቆ ወዳድ ነበሩ፡፡በጦርነት ጊዜ ደግሞ ለአርበኞች የወኔ ስንቅ ያቀብላሉ ብለው ጦርነቱ ላይ አዝማሪ አሰልፈዋል ሲሉ ሁለቱ ፀሐፊዎች የጣይቱን ጥበብ አድንቀዋል፡፡
ነጋድራስ ገብረህይወት ከፃፉት ታሪክ ለመረዳት እንደቻልነው እቴጌ በፖለቲካ እንቅስቃሴያቸው ካከናወኗቸው ስራዎች መካከል ተራርቀው የነበሩትን ወገኖች ለማቀራረብ የሰሩት ፖለቲካዊ የጋብቻ ጥበብ እቴጌ እንዴት በጥበብ ሀገራችንን ይመሯት እንደነበር ያሳያል፡፡
እቴጌ ጣይቱ እንደ ፖለቲካውና እንደ ጦር ሜዳው ገድል ሁሉ በሃይማኖታዊ ጉዳይም ያበረከቱት አስተዋፅኦ ብዙ ነው::
ለአብነት ያህል በኢየሩሳሌም የዴር ሡልጣን ገዳም ግብጻውያን ያዘጉትን ጥንታዊ በር አስከፍተው የፈረሰውን አሠርተውና ያረጀውን አሳድሰው በ1898 ዓ.ም. አስረክበዋል::
እቴጌ ጣይቱ የውጫሌውን ስምምነት መርምረዉ አይተው የሀገራችንን ጥቅም የሚያስነካ መሆኑን ካወቁ በኋላ አፄ ምኒልክን ‹‹ከእንግዲህ የኢትዮጵያን ጥቅም የሚነካ ፣ስር የሚነቅል፣ መሠረት የሚያፈርስ ነገር እንዳይኖር ጉዳዩን ሁሉ ሳላየው እንዳያልፍ ይፍቀዱልኝ›› ብለው ጠይቀው ተቀባይነትን አግኝተዋል፡፡ 
ይህ ደግሞ በፖለቲካው ትልቅ ተቀባይነት እንደነበራቸው የሚያሳይ ነው፡፡
እቴጌ ጣይቱ በንግስትነት ዘመናቸው ለሀገራችን ኢትዮጵያ የሠሩት ስራ እንዲህ በቀላሉ ተወርቶ የሚያልቅ አይደለም፡፡
አጼ ምኒልክ ያከናወኗቸው ስኬታማ ተግባራት ሁሉ የእቴጌ ጣይቱ አሻራ ያረፈባቸው ናቸው፡፡
እቴጌ ጣይቱ ተፅፎና ተነግሮ የማያልቅ ታሪክን ሰርተው አልፈዋል፡፡የሰው ልጅ ኃላፊ ቢሆንም ታሪክ ግን ሠሪዋን ለዘላለም ስትዘክር ትኖራለች፡፡
ትውልዱም ታሪካቸውን እየተቀባበለ በማንሳት የማያልፍ ሀገራዊ የመንፈስ ጽናት ይቀዳጃል፡፡
ምንጭ፡-የእቴጌ ጣይቱ ብጡል አጭር የህይወት ታሪክ / በቀኛዝማች ታደሰ ዘውዴ -1979
ዓ.ም. /
  </TEXT>
</DOC>
<DOC>
 <DOCNO>150</DOCNO>
   <TEXT>
﻿የመላው ጥቁር ህዝብ የድል ሃውልት፤ የአሸናፊነታችን ምልክት ፤ የነፃነታችን አርማ የእምዬ ምኒልክ፤ የእቴጌ ጣይቱ እና የፊታውራሪ ገበየሁ 175ኛ የልደት በዓል...።
እንኳን ለታላቁ ንጉስ ወ ንጉሱ ነገስት ዘኢትዮጵያ ዳግማዊ አፄ ምኒልክ 175ኛ የልደት በዐል አደረሳቹህ...
"……… ምኒልክ በጥበብ ህዝቡን ሲያስተዳድር ህዝቡ በፍቅር እንዲከተለው እንጂ በፍርሀት አንዲገዛለት አይፈልግም። በዚህም ምክንያት በማስተዳደሩ በኩል የተዋጣለት ጥሩ መሪ ነው" (#ግሊከን)
"…… በምኒልክ ዘመን የሀገሪቱ ክብር አደገ። የዘመናዊ አስተዳደር መሰረት ተጣለ። ንጉሱም በዘመናዊ እና በጥበብ አስተዳደር ይመራሉ" (#ኦላንዶርፍ)
"…………… በምኒልክ እና በህዝቡ መካከል ርቀት የለም" ( #ሮድ)
"……… ምኒልክ የዘመናዊ ትምህርት ቤትን በመክፈት በኢትዮጵያ ውስጥ ዘመናዊ ትምህርት ዘር የዘሩ ሰው ናቸው ትምህርት ቤቱም የተሰራው ንጉሰ ነገስቱ በሰጡት የግል ገንዘብ ነው።" (#ጆን_ማርካኪስ)
……… 
የቀድሞው የአሜሪካ ፕረዘዳንት ጆንኦፍ ኬኔዲ " በምድር ላይ ጀግና ጥራ ብትሉኝ ቀድሜ ምጠራው የንጉስ ሚኒሊክን ነው ደርባባና ደፋር ናቸው። የነጭ ቅኝ ገዥን በአፍሪካ ምድር ያንበረከኩ ቆራጥ ሰው ። ኢትዮጵያውያን ጀግንነታቸው የመነጨው ከሌላ ሚስጥር አይደለም ከሚኒሊክ ነው። ለዚህም አገሬ አሜሪካ በክብር እዚህ ድረስ ታሪካቸውን በሙዚየም አስቀምጣለች" በማለት ገልፀዋቸው ነበር።
የፈረንሳዊ የቀድሞው መሪ ዣክ ሽራክ" የት አለ ጀግና ለዛውም በአፍሪካ ምድር ከንጉስ ሚኒሊክ በላይ " በማለት ዘክረዋቸው ነበር።
የሊቢያው መሪ ጋዳፊ ከመኖሪያ ሰገነታቸው ባንዱ ክፍል የንጉስ ሚኒሊክ ፎቶ ነበር ከስሩም " ታላቁ ሰው " ይላል።
በመላው የአፍሪካ አገራት የንጉስ ሚኒሊክ ታሪክ ትልቅ የመንፈስ መነቃቂያ ነው።
እናም ማንበቤን ቀጠልኩ በራሳቸው አገር ህዝቦችስ እንዴት ይወደሳሉ። አይ....ነብይ በሀገሩ.....አይደል የሚባለው...።
ዕምዬ ምኒልክ ነሐሴ 12 ቀን 1836 ዓ.ም የተወለዱበት ዕለት
ነው፡፡
ዳግማዊ ዓፄ ምኒልክ ከአባታችው ከሸዋው ንጉሥ ኃይለ
መለኮት ሣህለ ሥላሴና ከእናታቸው ወይዘሮ እጅጋየሁ ለማ
አድያም ቅዳሜ ነሐሴ ፲፪ ቀን ፲፰፻፴፮ ዓ.ም. ደብረ ብርሃን
አካባቢ አንጎለላ ከሚባል ሥፍራ ተወልደው፤ በአንጎለላ መቅደላ
ኪዳነ ምሕረት ቤተ ክርስቲያን ክርስትና ተነሱ።
አያታቸው ንጉሥ ሣህለ ሥላሴ የልጁን መወለድ ሲሰሙ “ምን
ይልህ ሸዋ” በሉት ብለው ስም አወጡ። እሳቸው “…ምኒልክ
በሚል ስም የሚነግሥ ንጉሥ ኢትዮጵያን ታላቅ ያደርጋታል”
የሚል ትንቢት ስለነበር ‘ምኒልክ’ የኔ ስም ነው ብለው ነበር።
ሆኖም፣ በህልማቸው ከልጁ ጋር አብረው ቆመው ከሳቸው ጥላ
የልጁ ጥላ በልጦ፤ በእግር የረገጡትን መሬት ሲያለካኩ እሳቸው
ከረገጡት ልጁ የረገጠው ረዝሞ አዩ። ከዚህ በኋላ “ምኒልክ የኔ
ስም አይደለም። የሱ ነው። ስሙን ምኒልክ በሉት” ብለው አዘዙ
ይላል ጳውሎስ ኞኞ “አጤ ምኒልክ” በተባለው መጽሐፉ (ገጽ
፲፪)ምኒልክ እስከ ሰባት ዓመታቸው ድረስ መንዝ ውስጥ ጠምቄ
በሚባል አምባ ከእናታቸው ዘንድ አደጉ።አያታቸው ንጉሥ ሣህለ
ሥላሴ ሲሞቱ የሸዋውን አልጋ የምኒልክ አባት ንጉሥ ኃይለ
መለኮት ሣህለ ሥላሴ ወረሱ።
ዓፄ ቴዎድሮስ በጥቅምት ወር ፲፰፻፵፰ ዓ.ም ትግራይንና ወሎን
አስገብረው፣ አቤቶ ምኒልክ ገና የአሥራ ሁለት ዓመት ልጅ ሳሉ፤
የድፍን አማራንና የወሎን ጦር አስከትተው የሸዋውን ንጉሥ
ኃይለ መለኮትን ለማስገበር ሸዋ ገቡ። ሁለቱ መሪዎች ጦርነት
ለመግጠም ተዘጋችተው ሲጠባበቁ ንጉሥ ኃይለ መለኮት
ባደረባቸው ሕመም ጥቅምት ፴ቀን አረፉ። በዚህ ጊዜ የሸዋ
መኳንንት ሕጻኑን ምኒልክን ከጠላት እጅ እንዳይወድቅባቸው
ይዘው ሸሹ፤ ዳሩ ግን ዓፄ ቴዎድሮስ እንደሚከታተሏቸው ስላወቁ
ኅዳር ፴ ቀን ፲፰፵፰ ዓ.ም የልጅ ምኒልክ ሠራዊትና የዓፄ
ቴዎድሮስ ሠራዊት በረከት ላይ ገጥሞ የምኒልክ ሹማምንት
እነአቶ በዛብህ፣ እነአቶ አንዳርጋቸው ሁሉ ተያዙ። ልጅ ምኒልክም
ለቴዎድሮስ ገባ።
#የዕምዬ_ምኒልክ_ዜና_ዕረፍት...
አቶ ተክለጻድቅ መኩርያ ስለ ዕምዬ ምኒልክ ዜና ዕረፍት፣ “ዐፄ
ምኒልክና የኢትዮጵያ አንድነት” መጽሐፍ ላይ ካሠፈሩት ሀተታ
የሚከተለው ይገኝበታል።
ንጉሠ ነገሥት በ፲፱፻ ዓ/ም የዠመራቸው በሽታ እየጸና ሔዶ
በመጨረሻ ሰውነታቸው ዝሎ፣ አንደበታቸው ተዘግቶ እንደቆየ
በታኅሣሥ ፫ ቀን ፲፱፻፮ ዓ/ም ከዚህ ዓለም በሞት ተለዩ። የሸዋ
ንጉሥ (፲፰፻፶፯–፲፰፻፹፩) በኋላም፣ የኢትዮጵያ ንጉሠ ነገሥት
(፲፰፻፹፪–፲፱፻፮) በነበሩበት ዘመን ሁሉ ክፉውን በክፉ ሳይሆን፣
ክፉውን በደግነት እየመለሱ ጥፋትን ሁሉ በትዕግሥት እያሸነፉ፣
አገር የሚሰፋበትን ልማት የሚዳብርበትን፣ ሕዝብ ዕረፍትና
ሰላም የሚያገኝበትን ከማሰብና ከመፈጸም አልተቆጠቡም።
የአውሮፓን ኃያል መንግሥት በጦር ሜዳ በማሸነፍ ኢትዮጵያን
በዓለም እንድትደነቅ አድርገዋል።
የዳግማዊ አፄ ምኒልክን ዜና ዕረፍት በወቅቱ ለመደበቅ
ቢሞከርም ወሬው ካንዱ ወደሌላው እየተላለፈ ነገሩን የተረዳው
ሁሉ፣ “እምዬ ጌታዬ፣ እምዬ አባቴ” እያለ በየቤቱ ያለቅስ ነበር።
ከአልቃሾቹ አንዱ፣ “ፈረስ በቅሎ ስጠኝ ብዬ አለምንህም አምና
ነበር እንጂ ዘንድሮ የለህም፤” አለ ይባላል።
በንጉሠ ነገሥቱም ሞት ዋናዎቹ ሐዘንተኞች ባለቤታቸው እቴጌ ጣይቱ፣ ልጃቸው ወይዘሮ ዘውዲቱና ብዙ መኳንንት አሉ። በልቅሶውም ጊዜ እቴጌ ጣይቱ፣ “ነጋሪት ማስመታት፣ እምቢልታ ማስነፋት ነበረ ሥራችን፣ ሰው መሆን አይቀርም ደረሰ ተራችን” ብለው ገጠሙ ይባላል።
እንኳን 175ኛ ለታላቁ ንጉስ ወ ንጉሱ ነገስት እና 179ኛ የእቴጌይቱ ልደት ነሐሴ 12/ 2011 አደረሳቹህ...!!!
  </TEXT>
</DOC>
<DOC>
 <DOCNO>151</DOCNO>
   <TEXT>
﻿ታሪክን የኃሊት ልክ የዛሬ ፻፪ / 1️⃣0️⃣2️⃣አመት 
💚💛❤ ብርሃን ዘ ኢትዮጵያ / እቴጌ ጣይቱ ብጡል አረፉ
"እቴጌ ጣይቱ ሰኞ የካቲት 4 ቀን 1910 ዓ/ም በመንፈቀ ሌሊት ህመም ፀንቶባቸው ከሚወዱትና ከሚወዳቸው ሕዝብ በሞት ተለዩ ።
የእረፍታቸውን ዜና የሀዘኑንም ሥነ ስርዓት ለማወጅ የቤተ መንግሥቱ መድፍ ሃያ አምስት ጊዜ ድምፁን አሰማ ።"
የንግስቲቱ 102ኛ የሙት ዓመት መታሠቢያ በንግሥና ዘመናቸው ቆመው እና ሌት ተቀን ልዩ ክትትል እያደረጉ ከጀግናው ባለቤታቸው ንጉሰ ነገስት እምዬ ምኒልክ ጋር በመሆን ባስገነቧት በርእሰ አድባራት እንጦጦ መንበረ ፀሐይ ቅድስት ማርያም ቤተ ክርስቲያን 102ኛ ዓመት የዕረፍት መታሰቢያ በዓል በፀሎተ ፍትሐት እና የንግስቲቱን ክብር በሚያወሳ መልኩ ምንም እንኳን ያረፉበት ቀን የካቲት 4 ቢሆንም እሁድ የካቲት 1/2012 ዓ.ም ዕለት በታላቅ ድምቀት ሌሊቱን በፀሎተ ፍትሐት በሥርዓተ ማህሌት እንዲሁም በዓውደ ምህረት 102ኛው የሙት ዓመት መታሰቢያ ሥነ-ሥርዓት እንዲሁም በቤተ መንግስታቸው የግብር አዳራሽ ግብር ተደርጎ መታሰቢያቸው ተደርጓል።
ኦ እግዚኦ አዕርፍ ነፍሳተ ነገሥታቲነ ወለተ ሚካኤል፣ ሣህለ ማርያም እለ አእረፉ በርትዕይት ሃይማኖት ፀሎታ ለማርያም ወስዕለታ ለወለተ ሚካኤል ያድህናማ ተወልዳ
ክብር ለሚገባው ክብር እንስጥ !!!
ምንጭ ፥ ርዕሠ አድባራት እንጦጦ መንበረ ፀሐይ ቅድስት ማርያም ቤ/ክርስቲያን
  </TEXT>
</DOC>
<DOC>
 <DOCNO>152</DOCNO>
   <TEXT>
﻿እቴጌ ጣይቱ
እቴጌ ጣይቱ በሰው ልጆች ታሪክ ውስጥ ሕያው አድርጓቸው በየትኛውም ዘመን እንዲጠሩ ካደረጓቸው ነገሮች መካከል የጥቁር ህዝቦች ሁሉ አበሳ የነበረውን የቅኝ አገዛዝ ስልትን ‹‹አሻፈረኝ››› ብለው ጦርነት ገጥመው በድል ያጠናቀቁበት ታሪክ ነው። ኢጣሊያ ኢትዮጵያን የቅኝ ግዛት አካሏ የማድረግ የረጅም ጊዜ እቅዷን ለማሳካት የጫረችው የዓድዋ ጦርነት በድል እንዲጠናቀቅ እቴጌ ጣይቱ የበኩላቸውን ሚና ተወጥተዋል፡፡ ሚያዚያ 25 ቀን 1881 ዓ.ም አምባሰል ውስጥ በንጉሥ ምኒልክ (በኋላ ዳግማዊ አፄ ምኒልክ) እና በኮንት ፒየትሮ አንቶኔሊ መካከል የተፈረመው ስምምነት ደብቅ የኢጣሊያ ሴራ እንዳለው ሲታወቅ ለተበሳጨው የስምምነቱ ፈራሚ አንቶኔሊ ‹‹ያንተ ፍላጐት ኢትዮጵያ በሌላ መንግስት ፊት የኢጣሊያ ጥገኛ መሆኗን ለማሳወቅ ነው። ነገር ግን ይህን የመሰለው የምኞት ሃሳብ አይሞከርም! እኔ ራሴ ሴት ነኝ። ጦርነት አልፈልግም። ነገር ግን ይህን ውል ብሎ ከመቀበል ጦርነትን እመርጣለሁ!›› በማለት በአገራቸው እንደማይደራደሩ ቁርጡን ነገሩት፡፡
ከዚያም ጦርነቱ አይቀሬ ሆኖ ውጊያው ሲደረግ ብዙ ሺ እግረኛና ፈረሰኛ ጦር እየመሩ ከዳግማዊ አጤ ምኒልክና ከሌሎች የዓድዋ ጀግኖች ጋር ሆነው ዘምተው በኢጣሊያ ሠራዊት ላይ ድል ተቀናጁ። በተለይ ደግሞ የዓድዋው ውጊያ ከመካሄዱ ቀደም ብሎ መቐለ ላይ መሽጎ የነበረው የኢጣሊያ ጦር በውሃ ጥም ምሽጉን ለቆ እንዲወጣ የተገደደበትን ሃሳብ ያፈለቁት እቴጌዋ ነበሩ፡፡
ይህችን ሀገር ከቅኝ ገዢዎች መንጋጋ ፊልቅቆ በማውጣት በጦርነት ውስጥ ገናን ስም እና ዝና ያላቸው እቴጌ ጣይቱ መንፈሳዊት ሴትም እንደነበሩ ታካቸው ያስረዳል። በዓድዋ ጦርነት ዝግጅት እና በጦርነቱ ዘመቻ ወቅትም ማታ ማታ በፀሎት ከፈጣሪያቸው ዘንድ እየተማፀኑ ሀገራቸውን ነፃ ለማውጣት ፈጣሪም አብሯቸው እንዲሰለፍ ይማፀኑ እንደነበር በርካታ ፀሐፊያን ገልፀዋል። እቴጌ ጣይቱ ጦርነቱን በመንፈስም በነፍጥም ነበር ያካሄዱት። ‹‹ሐገረ ኢትዮጵያ ከሌለች ሃይማኖቷም የለም›› ብለው የሀገሪቱ ታቦታት ወደ ዓድዋ እንዲዘምቱ በማድረግም ተፅዕኖ ፈጣሪ ነበሩ።
በኢትዮጵያ የፖለቲካ፣ የማኅበራዊ እና የሃይማኖታዊ ጉዳዮች ላይ ሰፊ ድርሻ እና አስተዋፅኦ ያላቸው እቴጌ ጣይቱ ብጡል በዘመናቸው ሀገራቸው ኢትዮጵያን ከቅኝ አገዛዝ አፋፍ ላይ በደረሰችበት ወቅት በቆራጥነትና በአይበገሬነት ተጋፍጠው ትውልድን እና ሀገርን ከመታደጋቸው በተጨማሪም ዛሬ ‹‹የአፍሪካ መዲና›› ተብላ የምትጠራውን አዲስ አበባን የመሠረቱ የግዙፍ ስብዕና ባለቤትም ናቸው። በእስራኤል ውስጥ በተለይም በእየሩሳሌም ውስጥ ያለውን የዴር ሱልጣን ገዳምን በመርዳት እና የኢትዮጵያ መሆኑን አስረግጠው ያስመሰከሩ ሃይማኖተኛ ና ፖለቲከኛ ነበሩ። ኢትዮጵያ በጦርነቱም፣ በስልጣኔውም፣ በፖለቲካውም፣ በመንፈሳዊ ውም ዓለም ጠንክራ እንድትወጣ ብዙ ብዙ ጥረዋል፤ ተሳክቶላቸዋልም።
ንጉሰ ነገሥት ዳግማዊ አፄ ምኒልክ በ1906 ዓ.ም ሲያርፉ መኳንንቱና መሳፍንቱ እቴጌ ጣይቱ የነበራቸውን ተፅዕኖ ያውቁ ስለነበር የኃይል ሚዛኑ ወደ እቴጌዋ ዘመዶች ወደ ጎንደር ይሄዳል ብለው በመስጋት ብርቱዋን ሴት ከቤተ-መንግሥት ገለል አደረጓቸው፡፡ በመጨረሻም የካቲት 4 ቀን 1910 ዓ.ም ከዚህ ዓለም በሞት ተለዩ፡፡
እቴጌ ጣይቱ ቅኝ አገዛዝን ተዋግተውና ድል አድርገው ሀገርን በነፃነት በማቆየት ሂደት ውስጥ በዓለም የሴቶች ታሪክ ውስጥ ትልቅ ስፍራ የሚሰጣቸው ሴት እንደሆኑ በርካታ የውጭና የአገር ውስጥ ፀሐፊዎችና ምሁራን ገልጸዋል፡፡
የዓድዋው ጀግና ፊታውራሪ ገበየሁ (አባ ጎራ) የተወለዱትም ነሐሴ 12 ቀን ነው፡፡ የንጉሰ ነገስቱ የመሐል ጦር አዛዥ የነበሩት ፊታውራሪ ገበየሁ ከጣልያኖች ጋር በተደረጉ በሁሉም ጦርነቶች ጀግንነታቸውን ያስመሰከሩ አገር ወዳድ ሰው ነበሩ፡፡ ዋነኛው የኢትዮጵያና የኢጣሊያ ጦርነት ዓድዋ ላይ ከመካሄዱ ቀደም ብሎ አምባላጌ ላይ በተደረገው ውጊያ የአምባላጌውን ምሽግ በመስበር በጣሊያን ላይ የመጀመሪያውን የድል ደወል ያሰሙትና ዋናው የድሉ ባለቤት እርሳቸው ነበሩ፡፡ በዚህም ምክንያት በወቅቱ የፈረንሳይ ጋዜጦች ‹‹የአምባላጌው የኢትዮጵያ ጀግና›› በማለት እንዳወደሷቸው አንጋፋው የታሪክ ፀሐፊ አቶ ተክለፃዲቅ መኩሪያ ጽፈዋል፡፡
  </TEXT>
</DOC>
<DOC>
 <DOCNO>153</DOCNO>
   <TEXT>
﻿የካቲት 4 ቀን 1910 ዓ.ም – በዘመናዊ የኢትዮጵያ ታሪክ ጉልህ ስፍራ ካላቸው ግለሰቦች መካከል አንዷ የሆኑት እቴጌ ጣይቱ ብጡል ኃይለማርያም አረፉ፡፡ 
እቴጌ ጣይቱ ምኒልክን አግብተው ወደ ሸዋ ከመጡ ጊዜ ጀምሮ በኢትዮጵያ ፖለቲካ ላይ የነበራቸው ተፅዕኖ ብዙና የገዘፈ ነው፡፡ 
ባለቤታቸው ዳግማዊ አጤ ምኒልክ ከታመሙ በኋላ ስልጣኑን በእጃቸው አስገብተው ፖለቲካውን ለመዘወር ያላመነቱት ብርቱዋ ሴት ጣይቱ፣ ይህ ተግባራቸው ከሸዋ መኳንንት ጋር አጣላቸውና ወደ እንጦጦ ማርያም ሄደው እንዲቀመጡ አስወሰነባቸው፡፡ 
በመጨረሻም ከአብዛኛዎቹ የባለቤታቸው የዳግማዊ ምኒልክ ውሳኔዎች ጀርባ የነበሩትና አዲስ አበባን የመሰረቱት ብርቱዋ እመቤት እቴጌ ጣይቱ የካቲት 4 ቀን 1910 ዓ.ም አረፉ። 
የካቲት 5/1847 ዓ.ም – ደጃዝማች ካሣ ኃይሉ የግዛት ባላባቶችን በጦርነት አሸንፈው ድል ካደረጉ በኋላ ‹‹ዳግማዊ ቴዎድሮስ ንጉሰ ነገሥት ዘኢትዮጵያ›› ተብለው ነገሱ፡፡
  </TEXT>
</DOC>
<DOC>
 <DOCNO>154</DOCNO>
   <TEXT>
﻿የእቴጌ ጣይቱ ብጡል መታሰቢያ ሃውልት በደብረ ታቦር ከተማ ሊገነባ ነው፡፡ 
የንጉሠ ነገሥት ሚስት እና የንጉሥ ባለሟል፤ የሴት ባለመላ እና ባለሙያ፤ የጦር ሜዳ ፈርጥ እና ሕግ አዋቂ፣ የአዲስ አበባ ከተማ ቆርቋሪና መሥራች ናቸው፡፡ በቅፅል ስማቸው ‹‹ብርሃን ዘ ኢትዮጵያ›› እቴጌ ጣይቱ ብጡል፤ በኢትዮጵያ የፖለቲካ ታሪክ የጎላ ስም ካላቸው ሴቶች ግንባር ቀደምቷ ናቸው፡፡
የዘር ሐረጋቸው ማሩ ቀመስ ደንቢያን በደጃች ማሩ፣ በስሜን ከደጃዝማች ኃይለማሪያም፣ ከላስታና ዋግ በዋግ ሹም ክንፉ፣ ከትግራይ በደጃዝማች ገብረሚካኤል፣ በጎጃም ከደጃዝማች ዮሴዴቅ ይመዘዛል፡፡ በወሎ ደግሞ ቅድመ አያታቸው የዘመነ መሳፍንቱ እውቅ የወረሴህ መስፍን ራስ ጉግሳ ሙርሳ የተንሰላሰለ ነው፤ ብርሃን ዘ ኢትዮጵያ እቴጌ ጣይቱ ብጡል፡፡ 
የትውልድ ቦታቸው እና ጊዜው ደግሞ ከአጅባር ሜዳ ራስጌ፣ ከደብረ ታቦር ኢየሱስ ግርጌ፣ ከዘመናዊቷ የኢትዮጵያ ማኅፀን አሻጋሪ፣ ከጉና ተራራ ወዲህ ማዶ ሰመርንሃ ጥግ ስር በደብረ ታቦር ነሐሴ 12 ቀን 1832 ዓ.ም እንደነበር ይነገራል፡፡ 
እቴጌ ጣይቱ በዘመናዊት ኢትዮጵያ ምሥረታ ጉልህ ሚናና ድርሻ ቢኖራቸውም የዚህ ትውልድ አበርክቷቸውን በመዘከር ግን ውስንነቶች እንደነበሩ ይነገራል፡፡ ይህ አለመታወስ የሚሰማቸው አንድ ኢትዮጵያዊ የእቴጌይቱን ማስታወሻ ሃውልት በትውልድ ቦታቸው ለማቆም ቦታ ተረክበው የመሠረተ ድንጋይ አስቀምጠዋል፡፡ ‹‹ትውልዱ ካለፉት ቅድመ አያቶቹ ታሪክ ይማር ዘንድ ፋይዳው የጎላ በመሆኑ ጥያቄውን በአንድ ቀን ተቀብለን አስተናግደናል›› ያሉት የደብረ ታቦር ከተማ አስተዳደር ምክትል ከንቲባ አበበ እምቢአለ ናቸው፡፡ ለግንባታው መሳካትም የከተማ አስተዳደሩ አስፈላጊውን ትብብር እንደሚያደርግ ምክትል ከንቲባው ተናግረዋል፡፡ 
ከ38 ዓመታት በላይ ኑሯቸውን በውጪ ያደረጉት አቶ ደህናሁን እምሩ ደስታ ‹‹እቴጌይቷ በመሠረቷት ከተማ አዲስ አበባ ሃውልቱን ለማቆም ቀድሞ እንደታሰበ እና እንቅስቃሴ ቢጀምርም በተለያየ ምክንያት ባለመሳካቱ የሃውልቱን ግንባታ በትውልድ አካባቢያቸው ለማድረግ አስቤያለሁ›› ብለዋል፡፡ በሚቀጥለው ዓመት ለሚከበረው 125ኛ ዓመት የዓድዋ ድል በዓል ሃውልቱ ተጠናቅቆ ይመረቃል፡፡ ግንባታውን የሚከታተል ኮሚቴ እና ለሥራው ማስጀመሪያ የሚሆን ገንዘብ በባንክ ገቢ መደረጉም ታውቋል፡፡ 
  </TEXT>
</DOC>
<DOC>
 <DOCNO>155</DOCNO>
   <TEXT>
﻿እቴጌ ጣይቱ ብጡል በአጭር የህይወት ዘመን የረዥም ታሪክ ባለቤት!!! (በዳንኤል ወ/ኪዳን)
16/08/2018
እቴጌ ጣይቱ ብጡል በአጭር የህይወት ዘመን የረዥም ታሪክ ባለቤት!!!
ፀሐፊ ዳንኤል ወ/ኪዳን
* ጣይቱ ብጡል ማን ናቸው?
«ብርሃን ዘ ኢትዮጵያ» በሚል ቅፅል ስም የሚታወቁት እቴጌ ጣይቱ ከአባታቸው ደጃዝማች ብጡል ኃይለ ማርያም እና ከእናታቸው ወይዘሮ የውብዳር በነሐሴ12ቀን1832 ዓ.ም በጌምድር ውስጥ ደብረታቦር ከተማ ተወለዱ። በየኢትዮጵያ ኦርቶዶክስ ተዋህዶ ቤተ ክርስቲያን ስርዓት መሠረት በተወለዱ በ 80 ቀናቸው ጥቅምት 23 ቀን1833 ዓ.ም በደብረ ታቦር እየሱስ ቤተክርስቲያን ክርስትና ተነሱ። በልጅነት ዘመናቸው በዚሁ ደብር ውስጥ ዳዊት ደገሙ። ከዚያም በጊዜው ይሰጡ የነበሩትን ሌሎች የሃይማኖት ትምህርቶች በየታላላቅ አድባራት በመዘዋወር ያጠናቀቁ ስለመሆናቸው ታሪክ አዋቂዎች ይናገራሉ።
የተማሩባቸውም መጻሕፍት የተጻፉት በግዕዝ ቋንቋ ስለነበር ቋንቋውን አጣርተው ያውቁ ነበር። እናታቸው ወይዘሮ የውብዳር ባለቤታቸው ደጃዝማች ብጡል ኃይለ ማርያም ከሞቱ በኋላ በጅሮንድ መዩ የተባሉትን የአፄ ቴዎድሮስ ባለሟልን አግብተው ነበር። እርሳቸውም ጣይቱ ብጡል ትምህርት እንዲቀስሙ ለማድረግ ልዩ መምህር ቀጥረውላቸዋል። እቴጌ ጣይቱ በማኅደረ ማርያም ሆነው ይማሩና መፃሕፍትን ይቀጽሉ በነበሩበት ጊዜ ለቤተክርስቲያን መጋረጃ መሥሪያ በትርፍ ጊዜያቸው ፈትል እየፈተሉ ያቀርቡ ነበር። በበገና ቅኝትና ድርደራም በኩል የታወቁ ባለሙያ እንደነበሩ ይነገርላቸዋል።
* የጣይቱና የምኒልክ ጋብቻ
የሸዋው ንጉሥ ምኒልክ በሸዋ የአፄ ቴዎድሮስ እንደራሴ ከነበሩት አቶ በዛብህ ጋር ነሐሴ 17 ቀን 1857 ዓ.ም በጋዲሎ አካባቢ በተደረገው ጦርነት ድል አድርገው ወደ አንኮበር ገቡ። በነሐሴ 24 ቀን ነገሡ። በነገሡም በአሥራ ሁለት ዓመታቸው የፋሲካን በዓል በባሕር ዳር አቅራቢያ ሱሉልታ ላይ ዋሉና ደብረ መይ በጣይቱ ብጡል እናት በወይዘሮ የውብዳር ቤት ከጣይቱ ጋር ተጫጭተው ስለጋብቻቸው ተነጋገሩ። ከዚያም ዋና ከተማቸው ወደነበረችው ደብረ ብርሃን ተመለሱ።
ከተጫጩ ከሁለት ዓመት በኋላ ወይዘሮ ጣይቱን ለማስመጣት በቤተ መንግሥቱ በተደረገው ምክር መሠረት አለቃ ተክለማርያም ወልደ ሚካኤል ደብዳቤ ተሰጥቷቸው ተላኩ። በዚያም አስፈላጊው ሁሉ በተፋጠነ ሁኔታ ተሟልቶ በጐጃም በኩል ደንገጡሮችና አሽከሮች አስከትለው ጉዞውን ጀመሩ። ደብረ ብርሃንም በገቡ ጊዜ ንጉሡ ምኒልክ ታላቅ አቀባበል አደረጉላቸው። ከዚያም ጣይቱ ወንድማቸው ራስ ወሌ ብጡል ዘንድ ለጥቂት ዓመታት ተቀምጠው ከቆዩ በኋላ የጋብቻቸው ሥነ-ሥርዓት የፋሲካ ዕለት ሚያዝያ 25 ቀን1875 ዓ.ም በአንኮበር መድኃኔ ዓለም ቤተ ክርስቲያን ቅዱስ ቁርባን ተቀብለው ተጋቡ።
አፈወርቅ ገብረ ጊዮርጊስ «ዳግማዊ አጤ ምኒልክ» በተባለው መጽሐፋቸው ከገጽ39 እስከ 41ላይ «ከልጅነት ጀምረው ሲመኟት እንደ ህልም ሲአልሟት ትኖር የነብረችው ጣይቱ ብጡል በ18 75ዓ.ም ደብረ ብርሃን ገባች። ንግሥተ ሸዋ ሆነች ወዲያው የፋሲካ ዕለት አንኮበር መድኃኔዓለም ቆርበው ተጋቡ። … ፀሐይቱ ለማለት ጣይቱ ተባለች ነገር ግን ከጣይቱ እጣይቱ ለመባል ይገባታል» ይላሉ።
«ብርሃን ዘ ኢትዮጵያ»
ንጉሡ «አፄ ምኒልክ ንጉሠ ነገሥት ዘኢትዮጵያ» የሚለውን ስም በተቀዳጁ በማግሥቱ ጥቅምት 27 ቀን 1882ዓ.ም ወይዘሮ ጣይቱ ብጡል እቴጌ ተብለው ተሰየሙ። የሥርዓተ ዘውዱ አፈፃፀም በከፍተኛ መሰናዶ የተጠናቀቀ በመሆኑ እጅግ ደማቅ እንደነበር ከተፃፉ ጽሑፎች ለማወቅ ይቻላል። እቴጌ ጣይቱም ጳጳሱ አቡነ ማቴዎስ ከንጉሠ ነገሥቱ እጅ የተቀበሉትን ዘውድ ደፉላቸው። ከዚያን ጊዜ ጀምሮ በታወቁበት «እቴጌ ጣይቱ ብርሃን ዘ ኢትዮጵያ» በሚል የክብር ስም ማኅተም ተቀረፀላቸው። እነዚሁ ታሪካዊ ሂደቶች እቴጌዪቱን በኢትዮጵያ ዱኛዊ፣ ወታደራዊና ማኅበራዊ ኑሮ ውስጥ ከፍተኛና ብሩህ ሚና ለመጫወት የቻሉ አድርጓቸዋል።
* ፖለቲካዊ ተግባራት
እቴጌ ጣይቱ በዱኛ አስተዳደር አንፃር የነበራቸው ችሎታና ተግባራዊ እንቅስቃሴ በታሪክ አዋቂዎች ዘንድ ተደናቂነትን አትርፎላቸዋል። በየጊዜው ይነሱ በነበሩ የሀገር ጉዳዮች ላይ ይይዙት የነበረው አቋም፣ ይሰጡት የነበረው ውሳኔና ያስተላልፉ የነበረው ትዕዛዝ ተሰሚነትና ተቀባይነት እያገኘ እንደመሄዱ መጠን ከጊዜ ወደ ጊዜ እየጨመረ ይሄድ ለነበረው የዱኛ ሥልጣናቸው ዓይነተኛ ምክንያት ነበር።
እቴጌ ጣይቱ በኢትዮጵያ ዱኛ ተሳትፏቸው የገነነውና በአገር አስተዳደርም ውስጥ ከፍተኛ ሚና መጫወት የጀመሩት፤ ኢትዮጵያ ሚያዝያ 25ቀን 1981ዓ.ም በውጫሌ ላይ ከኢጣሊያ ጋር በተፈራረመችው ውል ውስጥ በኢጣሊያንኛው ትርጉም ሀገሪቷን ነፃነት እንደሌላት ጥገኛ በማስመሰል ዓላማ ላይ የተመረኮዘ ውንብድና መኖሩ ከታወቀ ወዲህ ነው።
ይህ ለአድዋ ጦርነት መነሳት ምክንያትና ዋነኛ መንስዔ የሆነው ጉዳይ ሊታወቅ የቻለው እቴጌ ጣይቱ የውጫሌ ውል አንቀፅ 17ላይ አለቃ ዓፅመ ጊዮርጊስ የተባሉት ቋንቋ አዋቂ አፄ ምኒልክ በሰጧቸው ትዕዛዝ መሠረት ነው። ያኔ የውሉን ሰነድ በመመርመር የውሉ 17ኛ አንቀፅ የያዘውን የትርጉም መዛባት ያለበት መሆኑን አሳወቁ። ጉዳዩ ኢትዮጵያ የምትጐዳበት ስለመለሆኑ ጭምር በማስረዳት በሰጡት ቃል እቴጌ ጣይቱ በጥንቃቄ ተመለከቱት።
ጉዳዩን አፄ ምኒልክ በመጀመሪያ ሳይረዱ አለቃ ዓፅመ ጊዮርጊስ እንዲታሰሩ ቢያደርጉም እቴጌ ጣይቱ ግን እኚህ ሰው ትክክለኛ የኢትዮጵያ ወዳጅ መሆናቸውን ለአፄ ምኒልክ በማስረዳት ከሦስት ዓመታት እስራት በኋላ ማስፈታታቸው ይታወቃል። በዚህ በኩል ሲታይ እቴጌ ጣይቱ የምኒልክ የቅርብ አማካሪ በመሆን በፖለቲካ ተግባሮች ምን ያህል አስተዋፅኦ እንዳበረከቱ መገንዘብ ይቻላል። እቴጌ እንደተናገሩትም «ዓፅመ ጊዮርጊስ ቢታሰር ቢፈታም ለሀገሩ የሚገባውን ሠርቶ ነው። ኧረ ለመሆኑ ኢትዮጵያዊ ነኝ የሚለው ዮሴፍ፣ ኢጣሊያኖች በተንኮል ገብተው በማታለል ይህን የመሰለ ሥራ ሲሠሩ አነጋጋሪ ሆኖ ሳለ እንዴት ሳያስጠነቅቅዎ ቀረ?» በማለት የእቴጌ ጣይቱ የቁጣ መዓት ወደ ዮሴፍ ዞረ።
ከዚያም ጨምረው «ከእንግዲህ ወዲህ የኢትዮጵያን ጥቅም የሚነካ፣ ሥር የሚነቅል፣ መሠረት የሚያፈርስ ጉዳዩን ሁሉ እኔ ሳላየው እንዳያልፍ ይፍቀዱልኝ» ብለው ለንጉሡ ባመለከቱት መሠረት «አንቺ ሳታይው ሳትመረምሪው አያልፍም» በማለት ፈቀዱላቸው። ይህ ሁኔታ የሚያመለክተው እቴጌ ጣይቱ በኢትዮጵያ ፖለቲካ ውስጥ የነበራቸው ቦታ ምን ያህል ከፍተኛ እንደሆነ ነው። ውሉንም ለማስተካከል አፄ ምኒልክ ያደረጉት የዲፕሎማሲ ጥረት ውጤታማ ሊሆን ባለመቻሉ ሚኒስትሮች የጦር አለቆችና መኳንንት የሚገኙበት ጉባዔ እንዲጠራ አደረጉ።
እያንዳንዱ ሰው ስለተነሳው ችግር ያለውን አስተያየት የሀገር ፍቅር በተሞላበት አንደበትና የጋለ መንፈስ ሲገለፅ ቆየ። እቴጌ ጣይቱም «እኔ ሴት ነኝ ጦርነት አልወድም። ሆኖም ይህን ኢትዮጵያን የኢጣሊያ ጥገኛ የሚያድርግ ውል ከመቀበል ጦርነትን እመርጣለሁ» የሚል አቋማቸው በታሪክ ቅርስነቱ ለትውልድ ትተውት ያለፉት አባባል ዘመን ተለውጦ ዘመን እየተተካ በሄደ ቁጥር የሚነገር ሆነ። ስለዚህ የእቴጌን ጀግንነት የቁርጠኛ ኢትዮጵያዊ ልጅ ለመሆናቸው ሌላ ማረጋገጫ ማቅረብ አያስፈልግም። እቴጌ ጣይቱ ወንድማቸው ራስ ወሌን አተኩረው በማየት በታወቀው ጀግና አንደበታቸው የተሰበሰበውን ሕዝብ ስሜት ለመቀስቀስ ድምፃቸውን እንዲያሰሙ ማድረጋቸው ይነገራል።
«መልኩ ከመልካችን የማይመሳሰል እግዚአብሔር በባህር ከልሎ የሰጠንን አገራችንን የሚቀማ ጠላት መጥቶ እንዴት ዝም እንላለን? እንዋጋለን እንጂ!» በማለት የሀገሪቱን ውበትና ልምላሜ የምታፈራውን እህልና የከብት ዓይነት እየጠቃቀሱ በማንሳት ተናገሩ። ቀጥለውም «ኧረ ለመሆኑ ተራራው ሸለቆው ወንዛወዙ ጨፌው ሜዳው ማነው ቢሉት የማነው ብሎ ሊመልስ ነው እንገጥመዋለን እንጂ!» በማለትም የተሰበሰበውን ሕዝብ ልብ የሚነካና ወኔ የሚቀሰቅስ ንግግር አደረጉ። በዚህ የተዋጣ የቅስቀሳ ችሎታቸውም ባገኙት መድረክና አጋጣሚ የሚጠቀሙ አንደበተ ርቱዕ መሆናቸው ይነገራል።
ስለ እቴጌ ጣይቱ ፖለቲካዊ እንቅስቃሴ በምሳሌነት ሊቀርብ የሚችል ሌላ ዓይነተኛ ታሪክ አለ። ይኸውም አፄ ዮሐንስ በሞቱ በአንድ ዓመታቸው በመጋቢት 1882 ዓ.ም አፄ ምኒልክ አገሩን ለማረጋጋት ሲሉ መሃል ትግራይን ለመጐብኘት ሄዱ። ይህ የሆነው እቴጌ ጣይቱ ለሸዋም፣ ለወሎም፣ ለበጌምድርም፣ ለየጁም መካከል በሆነችው ደሴ ከተማ ሆነው አገሩን እንዲጠብቁ በማለት ነው። እዚያ ሆነው ያከናወኑት ተግባር የረጋ አስተዋይና የተዋጣላቸው ዲፕሎማት አሰኝቷቸዋል። በተለይም በሁለት የጦር አበጋዞች መሃል የሚፈጠር አለመግባባትን አግባብቶ በመፍታት በኩል ተወዳዳሪ አልነበራቸውም።
እቴጌ ጣይቱ ከሕዝቡ ጋር በነበራቸው ግንኙነት በተለይም ያሳዩት በነበረው ርህራሄና ልግስና በጣም የተወደዱና የተመሰገኑ አድርጓቸዋል። ግልፅ የሆነው የፖለቲካ አስተያየታቸውና ጽኑ የሆነው ተግባራዊ ውሳኔያቸው፣ ዘዴንና ሥልጣንን እንዲሁም ምክርን ኃይልን ምን ጊዜ በእንዴት ያለ መጠን መጠቀም እንዳለባቸው በትክክል የመገመት ችሎታቸው ሲታይ በዓለም ከታወቁት የፖለቲካ አርበኞች ውስጥ ሊወሳ የሚገባ ታሪካዊ ስፍራ እንዳላቸው አጠራጣሪ አይሆንም። መልካም ስማቸውን ለማትረፍ ካስቻላቸው ጉዳዮች ጽኑ በሆነ መንፈሳዊ ኑሯቸው አኳያ የሚታየው የልግስናና የቤተ ክርስቲያን ነፃ ተግባሮች አንዱና ዓይነተኛው ነው። ይህ ከሃይማኖት መሪዎች ጋር ልዩ ግንኙነት ለመመስረት ያስቻላቸው ከመሆኑም በላይ የፖለቲካ ሥልጣናቸውን ለማጠናከር ከፍተኛ አስተዋፅኦ እንዳደረገ ከሌሎች ታላላቅ የፖለቲካ ሰዎች ታሪካዊ አነሳስ ለመገንዘብ ይቻላል።
በዚህ በኩልም እቴጌ ጣይቱ ብጡል በማህበራዊ ህይወት ሲያደርጉ የነበሩት በጐ ተግባር በመንፈሳዊ ኑሯቸው በእምነቱ ተከታዮች ዘንድ ያላቸው ተቀባይነት እጅግ የጐላ ነበር። ከነዚህም ውስጥ ለየካ ቅዱስ ሚካኤል ሰላሳ ጋሻ መሬት፣ ለሐመረ ኖህ ኪዳነ ምሕረት አሥራ ስድስት ጋሻ መሬት የሰጡ መሆኑ ለአብነት ያህል የሚጠቀሱ ናቸው።
እቴጌ ጣይቱ ለኢትዮጵያ ፖለቲካዊ ወታደራዊና ኢኮኖሚያዊ ሁኔታዎች መረጋጋት የሚያረጋግጥ የሀገር ግንባታ ተግባሮች በማከናወን ረገድና የአዲስ አበባ ከተማ መቆርቆር በእቴጌ ጣይቱ ከተጠናቀቁት የግንባታ ተግባሮች አንዱ ነው። ስለ እቴጌ ጣይቱ ሲወሳ በአዲስ አበባ ፒያሳ አካባቢ የሚገኘው የከተማዋ የመጀመሪያው ሆቴል «ጣይቱ ሆቴል» አብሮ ይነሳል። ምንም እንኳን እቴጌ ጣይቱ የተቀረፀላቸው ሐውልትና ለትውልድ የሚተላለፍ ስማቸውን የሚያስጠራ ከአብራካቸው የወጣ ልጅ ባይኖራቸውም፤ የአፄ ምኒልክን ልጆች አክብሮታዊ ፍቅር ሳይለያቸው ቤተሰባዊ ፍቅርን እየተላበሱ እንደኖሩ ከተለያዩ መጻህፍት ለመረዳት ይቻላል።
* የሥልጣን ፍጻሜ
እቴጌ ጣይቱ ከደንገ ጡራቸውና የእንጀራ ልጅ ልጃቸው ጋር ባላቸው ዳግማዊ አፄ ምኒልክ ከሞቱ በኋላ በልጅ እያሱና በደጃዝማች ተፈሪ መኮንን መካከል የሥልጣን ሽኩቻ ተፈጠረ። በጦሩ መካከልም መከፋፈል በመታየቱ አገራዊ ችግሩ የከፋ ሆነ። በልጅ እያሱ አስተዳደር ዘመንም እቴጌዪቱ ከቤተ መንግሥት ተወግደው በግዞት ላይ ለአንድ ዓመት ከመንፈቅ ከሃያ ሁለት ቀናት ተቀመጡ። ሆኖም ታማኝ አሽከሮቻቸውና መላው ሠራዊት የእቴጌነታቸውን ልዕልና አላጐደለባቸውም። መሳፍንቱ መኳንንቱና ወይዛዝርቱም ቢሆኑ ተገቢውን አክብሮት ሳይነፍጓቸው ዕለት በዕለት ይጠይቋቸው ነበር። አቤቶ እያሱም ቢሆኑ የተለያዩ ስጦታዎችን ይዘው በመሄድ ይጠይቋቸው ነበር። የጦር ሚኒስትሩ ፊታውራሪ ሀብተ ጊዮርጊስ ዲነግዴም የተለያዩ እጅ መንሻ ይዘው ይጠይቋቸው ነበር።
የልጅ እያሱ ሥልጣን ብዙም ሳይቆይ ከላይ በተገለጸው ‘የሥልጣን ክርክር’ ተሸንፈው መስከረም 17 ቀን 1909ዓ..ም የሚኒስትሮች ካቢኔ ወይዘሮ ዘውዲቱ ምኒልክ ንግሥተ ነገሥታት ተብለው መንግሥቱን በመምራት እንዲተኳቸው መደረጉ ለእቴጌ ጣይቱ ታላቅ ድል ሆነ። በመሆኑም የእቴጌም የእስራት ቀንበር ሦስት ወር ባልሞላ ጊዜ ሊወድቅላቸው ቻለ። ንግሥት ዘውዲቱ ሥልጣናቸው ተዳክሞ ትዕዛዛቸው እንዳይዛባ በማለት ከተጓዙበት ከእንጦጦ ሳይቀር ምክር መለገሳቸውን አላቋረጡም ነበር።
እቴጌ ጣይቱ የደረሰባቸውን ፈተና ሁሉ በትዕግስት ተቀብለው ጥቂት እፎይ ካሉ በኋላ ከአፄ ምኒልክ ጐን ሆነው የኢትዮጵያን አንድነትና ጥንካሬ ለማረጋገጥ ሲታገሉ ያለፉት ዘመን ከዕለታት አንድ ቀን ትዝ ስላላቸው ከሰገነት ላይ ብቅ ብለው «ያ ቤት የትኛው ነው?» ብለው ሲጠይቁ ከደንገጡሮቹ አንዷ «የእመቤቴ እልፍኝ ግምጃ ቤት ነበር» አለች። እሳቸውም ትንሽ ተከዝ ብለው ከቆዩ በኋላ ቀበል በማድረግ «ነበር ለካስ እንዲህ ቅርብ ኖሯል» አሉ ይባላል።
እቴጌ ጣይቱ ሰኞ የካቲት አራት ቀን 1910ዓ.ም በመንፈቀ ሌሊት ህመም ፀንቶባቸው ከሚወዱትና ከሚወዳቸው ሕዝብ በሞት ተለዩ። የዕረፍታቸውን ዜና የኀዘኑንም ሥነ ሥርዓት ለማወጅ የቤተ መንግሥቱ መድፍ ሃያ አምስት ጊዜ ድምፁን አሰማ። በኀዘኑ ሥርዓትም ላይ እቴጌ በአድዋ ጦር ሜዳ ላይ ያሳዩትን የቆራጥነትና የጀግንነት ሙያቸውን እየጠቀሱ በግጥም እየገለጡ በማሞገስ ይሸልሉ ይፎክሩና ያቅራሩ ነበር። የእቴጌም አስክሬን በወርቅ ሐረግ በተከበበ የእንጨት ሳጥን ተደርጐ በብረት ሳጥን ውስጥ ከገባ በኋላ በቀድሞ ቤተ ፀሎታቸው ውስጥ ሸራ ቤት እየተባለ ይጠራ በነበረው መንበረ ፀሐይ እንጦጦ ማርያም ቤት ውስጥ በታላቅ ክብር አረፉ። ለተሰበሰበው ሕዝብ ትልቅ ግብዣ ተደርጐ የቀብሩ ፍፃሜ ሆነ።
እቴጌ ጣይቱ ከማረፋቸው አስቀድመው ለንግሥት ዘውዲቱ «ልጄ ማሚቴ ሆይ አደራዬን ሰጥቼሻለሁ» ብለው መናዘዛቸው በታሪክ ይወሳል። በዚሁ መሠረት ንግሥት ዘውዲቱ በታኅሣሥ ወር1920 ዓ.ም የአፄ ምኒልክን ዓፅም ከቤተ መንግሥቱ አስወጥተው ለማረፊያው በታዕካ ነገሥት በአታ ቤተ ክርስቲያን አሳንፀው በነበረ ጊዜ የእቴጌንም ዓጽም እዚሁ እንዲያርፍ ቢፈልጉም የእንጦጦ ማርያም ካህናት እቴጌ ጣይቱ ለኛም እናታችን ናቸውና መታሰቢያነታቸውን እንሻለን በማለት የተቃውሞ ድምፅ አሰሙ። ቢሆንም የኑዛዜውን ቃል አብራርተው በማስረዳታቸው ፈቅደውላቸዋል። በመጨረሻም የእቴጌ ጣይቱ፣ የአፄ ምኒልክና የንግሥት ዘውዲቱ መካነ መቃብር በታዕካ ነገሥት በዓታ ቤተ ክርስቲያን ምድር ቤት ውስጥ በመንበሩ ትይዩ ሳጥኖች ተፈልፍለው በተሰሩ እብነ በረድ ታሽገው እንደቆዩ በወለሉ ላይ መደዳውን ተቀምጠው ይገኛሉ።
እቴጌ ጣይቱ በሞት የተለዩዋቸውን የሕይወት ጓደኛቸውን ጥለው በግዞት እንዲቆዩ በተገደዱበት በእንጦጦ አፋፍ ላይ ሆነው አዲስ አበባ ብለው የሰየሟትን መዲና በዓይን በመቃኘት «ያ ቤት የትኛው ነው?» ብለው የጠየቁት የምኒልክን መቃብር በዓይናቸው ሲፈልጉ ይሆን? የሰው ሕይወት ኃላፊ ነው፤ ታሪክ ግን ሠሪዋን ለዘላለም ታስታውሳለች። በዚያች ደቂቃ እቴጌ ጣይቱ ስማቸውን የሚያስጠራ ታሪካቸውን የሚያስታውስ አንድ የምኒልክ የደም ቋጠሮ ሀረግ ሳያሠሩ ማለፋቸው ሳያሳዝናቸው እንዳልቀረ መገመቱ ቀላል ነው። ይህንም ሀዘን ለግዞት ወደ እንጦጦ ከመውጣታቸው ጥቂት ጊዜ በፊት ሊሸኟቸው በተሰበሰቡት መኳንንትና ወይዛዝርት ፊት የገጠሙት ግጥም አንጀት የሚበላ ነበር።  «ተወዶ ከመኖር ተጠልቶ መውለድ
ማን ያይብኝ ነበር ይህን ሁሉ ጉድ»
  </TEXT>
</DOC>
<DOC>
 <DOCNO>156</DOCNO>
   <TEXT>
﻿ዳግማዊ አጤ ምኒልክና የእቴጌ ጣይቱን ታሪክ የያዙ 2 ሲዲዎች ሊወጡ ነው
_
ቅዳሜ የካቲት 23 2011አ.ም ተከብሮ የሚውለውን 123ኛ አመት የአድዋ በአልን ምክንያት በማድረግ፣ የንጉስ ምኒልክና የንግስት እቴጌ ጣይቱ ታሪክ በኦድዮ ሲዲ ሊወጣ መሆኑ ተሰማ፡፡ ይህ በ50 ደቂቃ የምሁራንን ትንታኔ ይዞ የታተመ ሲዲ የራሱ ሳውንድ ትራክ ያለውና የተንታኞችም ሙያዊ ስብጥር የተለያየ ነው ተብሏል፡፡ ተወዳጅ ሚድያና ኮሚኒኬሽን የሁለቱ ሲዲዎች ሀሳብ አመንጪና አሳታሚ ሲሆን ኤክስኪዩቲቭ ፕሮዲዩሰሩም እዝራ እጅጉ ነው፡፡ በዚህ ስራ ላይ ጋዜጠኛ ኢሳያስ አስራት በምርምር አቅርቦትና በትረካዊ ድራማ ድርሰት ታላቅ አስተዋጽኦ ያበረከተ ሲሆን የዘጋቢ ስራውን ማጀቢያ ሳውንድ ትራክ ደግሞ ምንተስኖት ደምሴ ሰርቶታል፡፡
.
ሁለቱ ሲዲዎች የታላላቅ ምሁራንን ትንታኔ አካተው ተሰናድተዋል፡፡ በድምሩ ሁለቱ ሲዲዎች 100 ደቂቃ ፍጆታ ይኖራቸዋል፡፡ በመኪናም ሆነ በሞባይል ጭነው ሊያዳምጡት የሚችሉት ይህ የድምጽ ቅንብር ዳግማዊ ምኒልክና እቴጌ ጣይቱ ለየብቻቸው ለኢትዮጵያ ያበረከቱትን ታላቅ ውለታ የሚዘክር ነው፡፡ በዚህ የኦድዮ ቅንብር ውስጥ ረዳት ፕሮፌሰር አበባው አያሌው ፣የታሪክ ባለሙያዎች አቶ ዘርጋው ለማ እና አቶ ገረመው ከበደ እንዲሁም ወይዘሮ ብርሀኔ አስፋው ስለ ሁለቱ የሀገር ባለውለታዎች ሀሳብ ሰጥተዋል፡፡ በተጨማሪም ከሚድያና የድርሰት ሰዎች ጥበቡ በለጠና ደራሲ ንጉሴ አየለ ተካ ያላቸውን ግላዊ እይታ በቅንብሩ ውስጥ አካፍለዋል፡፡
.
ዳግማዊ አጤ ምኒልክ ከአውሮፓውያን መምጣት በኋላ ሀገራቸውን ለማዘመን የሄዱበትን ርቀት የሚተነትነው ይህ የኦድዮ ሲዲ ቅንብር በአንድ በኩል የእቴጌ ጣይቱን ብልህነት የተሞላበት የአመራር ጥበብ ያሳያል፡፡ በቅንብሩ ውስጥ ሀሳብ የሚሰጡ ተንታኞች ሚዛናዊ አስተያየት ለመስጠት ሞክረዋል፡፡ ሁለቱ መሪዎች ሀገራቸውን አንድ በማድረግ የሄዱበትን መንገድ ለማሳየት የሞከረው ይህ ሲዲ በሀገር ውስጥና በባህር ማዶ የሚከፋፈል ሲሆን የአንዱ ኦድዮ ሲዲም ዋጋ 100 ብር መሆኑ ታውቋል፡፡
ተወዳጅ ሚድያና ኮሚኒኬሽን ፣ ይህን የኦድዮ ቅንብር የተሟላ ለማድረግ በሚል ነው እነዚህን 6 ባለሙያዎች ቃለ -መጠይቅ በማድረግ ሀሳባቸውን ለሲዲ ያበቃው፡፡ እሁድ መጋቢት 1 2011 አ.ም በሚደረገው የአድዋ የባዶ እግር ሩጫ ላይ ለሽያጭ የሚቀርብ መሆኑ ታውቋል፡፡ 
.
ተወዳጅ የሚድያና የኮሚኒኬሽን ማእከል ከዛሬ 15 አመት በፊት የተመሰረተ ድርጅት ሲሆን ከ2009አ.ም ወዲህ ታሪክን በሲዲ ማሳተም የጀመረ ነው፡፡ እስከዛሬ ወደ 14 የሚጠጉ የሀገር ባለውለታዎችን በሲዲና በዲቪዲ አሳትሞ ያቀረበ ሲሆን መጽሀፎችን ወደ ድምጽ የመቀየር ፕሮጀክትንም ይዞ እየሰራ ያለ ድርጅት ነው፡፡ ይህ ድርጅት እስከዛሬ የጸሀፌ-ትእዛዝ አክሊሉ ሀብተ-ወልድን ፤ የልጅ እንዳልካቸው መኮንንን ታሪክ፤ የፕሮፌሰር ሪቻርድ ፓንክረስትን እንዲሁም የፊደል ካስትሮንና የሌሎችንም በኦድዮ ሲዲና በዲቪዲ አሳትሞ ለገበያ አቅርቧል፡፡ 
.
‹‹የኤርትራ ጉዳይ›› የተሰኘውን የአምባሳደር ዘውዴ ረታን መጽሀፍ ለመጀመሪያ ጊዜ ወደ ኦድዮ ጽሁፍ እንዲቀየር ያደረገው ድርጅቱ ባለፈው ሳምንት ደግሞ ‹‹የአሰብ ወደብ ስራ›› የተሰኘ ኦድዮ ለማሳተም የቻለ ነው፡፡ የአድዋ እለት የሚወጣው ይህ በሁለቱ መሪዎች ላይ የሚያተኩረው ሲዲ በቅርቡ ሰፋ ባለ መልኩ ታሪካዊ በሆኑ ስፍራዎች እንደሚመረቅ ለማወቅ ተችሏል፡፤
  </TEXT>
</DOC>
<DOC>
 <DOCNO>157</DOCNO>
   <TEXT>
﻿"የኢትዮጵያው ንጉሥ ዳግማዊ ምኒልክ ጥሩ መሪ ነበር፤ ነገር ግን አንዲት ሴት ታዝበታለች።" ኮንት ፔትሮ አንቶኖሊ
ባሕር ዳር፡ የካቲት 23/2012 ዓ.ም (አብመድ) "... እቴጌይቱ እንደ ግብፃዊቷ ኪሊዮፓትራ፣ እንደ ፈረንሳዊቷ ዝንድርክ እና እንደ ሩሲያዊቷ ታላቋ ካትረን..." ሲሉ ጣሊያኖች የዓድዋ ጦርነት ገድል የወንድ አርበኞች ታሪክ ብቻ ሳይሆን የሴት አርበኞች ጭምር እንደነበር ተናግረዋል፡፡
እቴጌ ጣይቱ በመቀሌ እንዳ ኢየሱስ የጠላት ምሽግ እንደተመለከቱ በጣም ተገርመውና ተጨንቀው ነበር። የተጨነቁበት ምክንያት ደግሞ ምሽጉ የተሠራው በጠንካራ ብረትና ድንጋይ ሲሆን ዙሪያው ደግሞ በፈንጂና በሽቦ የታጠረ ስለነበር ነው። ምሽጉን ሰብሮ መዋጋት የማይሞከርና ቢሞከርም ብዙ ጉዳት እንደሚያስከትል ሁሉም ተረድተውት ስለነበር ምሽጉን በምን መልኩ መስበር እንደሚቻል ብዙ ውይይትና ምክክር ተደርጎ ነበር። 
በክርክሩ ወቅት ራስ መኮንን "ምሽጉን መስበር የሚቻለው ወታደሩ በመሠላል እየወጣ ከምሽጉ ውስጥ ዘልሎ በመግባት ነው" የሚል ሐሳብ አቅርበው ነበር። ነገር ግን እቴጌ ጣይቱ የቀረበውን ሐሳብ ተቃውመው ብዙ የሰው ሕይወት መሰዋዕትነት የማያስከፍል ዘዴ አቅርበዋል።
እቴጌ ጣይቱ በወቅቱ ዘመናዊ ትምህርት ከተማሩና በብልህነታቸው ከሚታወቁት ከፊታውራሪ ተክለሐዋርያት አጎት ከአብዬ ጋር በመሆን ነበር ዘዴውን የተለሙት። በሐሳቡ ላይም ከተወያዩና የጠላትን አሰፋፈር፣ የቀለብና የውኃ አቅርቦት በምን መልኩ እንደሚያከናውን በሚገባ ከገመገሙና ካገናዘቡ በኋላ "... የጠላት ጦር ውኃ የሚያገኘው ከምሽጉ ወጥቶ ዴዶ በመሆኑና የውኃ ቦታውም ለእኛ ጦር ቅርብ ስለሆነ ሌሊት የውኃ ቦታውን ከብበን ብንይዝበት ጦሩና ከብቱ በውኃ ጥም ስለሚያልቅ በቀላሉ ከምሽጉ ወጥቶ እጁን ይሰጠናል..." የሚል ሐሳብ አቀረቡ።
ነገር ግን ያቀረቡትን ሐሳብ ንጉሡና የጦር አበጋዞቹ በተለይም ራስ መኮንን አልተቀበሉትም ነበር። ራስ መኮንን ሐሳቡን ያልተቀበሉበት ምክንያት ከእቴጌ ጋር በነበራቸው የቆየ ቂም ምክንያት እንጂ ሐሳቡን ጠልተውት እንዳልነበር ታሪክ ይዘክራል። ራስ መኮንን ሐሳቡን ሳይቀበሉ እራሳቸው አቅርበውት በነበረው ሐሳብ ፀንተው ወታደሮቻቸው በመሠላል እየዘለሉ ወደ ምሽጉ እንዲገቡ በሰጡት ትዕዛዝ መሠረት ብዙ ሠራዊታቸው ለጠላት መትረየስ ሲሳይ ሆኖ ቀርቷል። ነገር ግን በእቴጌ ዕቅድ መሠረት 900 የሚሆኑትን ወታደሮቻቸውን በዘሚካኤል እና በሊቀመኳስ አባተ አዝማችነት እንዲዋጉ በሠጡት ትዕዛዝ ከሌሊቱ 11 ሰዓት ላይ የውኃውን ቦታ ከብበው ይዘው ገዢ መሬቱን ተቆጣጠሩ።
በዚህ ሁኔታ የእቴጌ ጦር የውኃውን ቦታና አካባቢውን በቁጥጥር ስር አድርጎ ለ15 ቀናት ሌሊትና ቀን እየተዋጋ በመጠበቅ ላይ እንዳለ ነበር የጠላት ጦር እና ከብቱ በውኃ ጥም ማለቅ የጀመረው። በነጋታው የጠላት ጦር ውኃ ሊቀዳ ሲመጣ ገዢ መሬቱን ይዞ ይጠባበቅ የነበረው የእቴጌ ጦር ድል አድርጓል። የእቴጌ ጣይቱን የአስተዳደር ብቃትና የጦር ሜዳ ውሎ የሚያውቁ ጣሊያኖች ታዲያ "... እቴጌይቱ እንደ ግብፃዊቷ ኪሊዮፓትራ፣ እንደ ፈረንሳዊቷ ዝንድርክ እና እንደ ሩሲያዊቷ ታላቋ ካትረን..." በማለት ያደንቋቸዋል። በኢትዮጵያ ሕዝብ ደግሞ ስለጀግንነታቸው ብዙ እንደተባለ ፀሐፊ ታደሰ በቀለ ከ982 ዓ.ዓ እስከ 1966 ዓ.ም በሚለው መጽሐፋቸው አስቀምጠውታል።
እቴጌ ጣይቱ በጀግንነታቸው፣ በአመራር ብቃታቸውና በሀገር ፍቅር ወኔ የተመሠከረላቸው አርበኛ እንደነበሩ ደግሞ ሊቀ ኅሩያን በላይ መኮንን ተናግረዋል፤ ‹‹እቴጌ ጣይቱ በደብረ መዊ›› በሚለው መጽሐፋቸውም ተርከውታል። የውጫሌ ውል ኢትዮጵያን ጥገኛ የሚያደርግ አደገኛና ወደ ጦርነት የሚያመራ ስምምነት መሆኑን የተረዱት እቴጌይቱ "እኔ ሴት ነኝ ጦርነትን አልወድም፤ ነገር ግን የሀገሬን ነፃነትና ሉዓላዊነት የሚሸረሽር ነገር ግን ሲፈጠር ጦርነትን እመርጣለሁ" እንዳሉ ሊቀ ኅሩያን በላይ መኮንን ነግረውናል። ኮንት ፔትሮ አንቶኖሊ አውሮፓ በመሄድ ስለቴጌይቱ "የኢትዮጵያው ንጉሥ ዳግማዊ ምኒልክ ጥሩ መሪ ነበር፤ ነገር ግን አንዲት ሴት ታዝበታለች" ማለቱንም ሊቀ ኅሩያን በላይ ገልጸዋል።
ሊቀ ኅሩያን በላይ መኮንን እንደገለጹት ንግሥቲቱ ኮንት አንቶኖሊን "እኔን ሴት እያልክ ስም ታጠፋለህ፤ ያንተ ወንድነት እና የኔ ሴትነት የሚታየው ከዚያው ጦር ሜዳ ላይ ስለሆነ እንዳትቀር" ብለውም ከጦርነቱ በፊት ዝተውበታል። እቴጌይቱ በዋናነት የሚታወቁበት በመቀሌ ጦርነት ላይ የጣሊያን ጦር እጁን እንዲሰጥ የተጠቀሙበት አካሄድ ነው።
በዓድዋ ጦርነት ይጠቀሱ ከነበሩት ሴቶች መካከል አዝማሪ ፃዲቄ ሌላኛዋ አርበኛ እንደነበረች ሊቀ ኅሩያን ገልጸውልናል። አዝማሪዋ በሠላሙ ጊዜ ንጉሡን እና ንግሥቷን የምታዝናና በጦርነት ጊዜ ደግሞ ሠራዊቱን በሽለላና ቀረርቶ የምታበረታታ ነበረች። ሌሎች ሴቶችም በጦር ግንባር የቆሠለውን ሠራዊት በዘመኑ ሕክምና በማከም፣ ውኃና ምግብ በማቅረብ፣ የሞተውን በመቅበር በጦርነቱ ትልቅ ተሳትፎ እንደነበራቸው ሊቀ ኅሩያን በላይ መኮንን ገልጸዋል።
ይህ ታሪክ ለኢትዮጵያውያን ብቻ ሳይሆን ለሌሎች ሀገሮችም ምሳሌ የሚሆን በመሆኑ ሀገራዊ ወኔውን፣ አንድነቱንና ትብብሩን በሌሎች የልማት ሥራዎች መድገም እንደሚገባም ነው ሊቀ ኅሩያን በላይ መኮንን ምክራውን የለገሱት። 
ሴቶች ሀገራዊ ፍቅርን፣ አንድነትን፣ መተባበርን የማስረጽ ታላቅ አቅም ያላቸው በመሆኑ በሀገር ግንባታ ላይ የበኩላቸውን አስተዋጽኦ ማበርከት ይገባቸዋል።
በዚያን ጊዜ የዘመናዊ ትምህርት ባልነበረበት ወቅት ለዘላቂ ሠላም ሲባል 2 ሺህ የጠላት ምርኮኞችን በመንከባከብ፣ የቆሰሉትን በማከም በ1889 ዓ.ም በድርድር እንዲለቀቁ መደረጉ የሴት አርበኞች እና የመሪዎችን ታላቅነት ያሳየ ነበር።
  </TEXT>
</DOC>
<DOC>
 <DOCNO>158</DOCNO>
   <TEXT>
﻿እቴጌ ጣይቱ ብጡል የጀግንነት ማህደር አንበሲት
------------------------------------------------------------
"ጣይቱ እቴጌይቱ" "ብርሀን ዘኢትዮጵያ" እንደአንድ ራስ በሺህዎች የሚቆጠሩ ጦር መርተው ከአድዋ ድል አጠቃላይ የውጊያ ውሎ ሰፊ ምእራፍ በተለይ በመቀሌው ከበባ (The Siege of Mekelle) ብቻቸውን ጎልተው የሚወጡበት አንፀባራቂ ገድል ፈፅመዋል። በአፄ ምኒልክ አጠቃላይ አርበኞች የሚመሩት የፊታውራሪ ገበየሁ ጦር ፋሺስት ጣሊያንን አምባላጌ ላይ አረፋ ካስደፈቀው በኋላ ፈርጥጦ መቀሌ ላይ ምሽጉን በማጠናከር፤ ከርቀት መድፍ እየተኮሰ አላስጠጋም ማለቱን ተከትሎ ጣይቱ ራሳቸው ቢያንስ ከነበራቸው 5,000 ጦር 900 ጀግና መልምለው "ብትሰዋ ልጅህን እናት ሆኜ አሳድጋለሁ" በማለት የጣሊያንን የውሀ አቅርቦት ማእከል አስከበቡ። ለሁለት ሳምንት በውሀ ጥም የተንገላታው የፋሺስት ጦር "ውሀ ውሀ ኧረ የውሀ ያለህ" እያለ እጅ ሰጠ።
ምኒልክ በጥበብ ከነመሳሪያው በክብር አድዋ ድረስ ሰተት ብለው እየተከተሉት ሄዱ። አቤት ጥበብ ከመቀሌ እስከ አድዋ ደም ሳይፈስ መሰስ ብለው ተከተሉት። 
ጣሊያን አድዋ ላይ ሌላ ውሀ ሊጠማው "ጉዞ አድዋ"
ጀግኖቼ ክብሮቼ ጌጦቼ ፈርጦቼ ናቸው።
  </TEXT>
</DOC>
<DOC>
 <DOCNO>159</DOCNO>
   <TEXT>
﻿ባልና ሚስት ከአንድ ወንዝ ይቀዳሉን እንጂ በተመሳሳይ ቀን ይወለዳሉንስ አልሰማንም ነበር!
የመድኃኒት ጥቂት ይበቃል እያለች፤
የምኒልክ እናት አንድ ወልዳ መከነች፡፡
ባሕር ዳር፡ ነሐሴ 11/2011 ዓ.ም (አብመድ) ንጉሠ ነገሥት ከንግሥት፤ እምዬ ምኒልክ ከእቴጌ ጣይቱ፤ ርሀቤ ምኒሊክ ከብርሃን ዘ ኢትዮጵያ ጣይቱ፤ በአራት ዓመታት ልዩነት ነሐሴ 12 ቀን 1836 እና ነሐሴ 12 ቀን 1832 ዓ.ም ሚስት እና ባል በቅደም ተከተል ከኢትዮጵያ ምድር ፈለቁ፡፡ በኢትዮጵያውያን ወግና ባሕል ብዙም ባልተለመደ መልኩ ሚስት ባልን አራት ዓመታት አስከንድተው ይበልጧቸዋል፤ በተመሳሳይ ቀን የተወለዱት የትዳር አጋሮችና የሀገር መሪዎች፡፡
የንጉሥ ሳኅለሥላሴ ልጅ ከሆኑት ልዑል ኃይለ መለኮት እና ከወይዘሮ እጅጋየሁ ለማ ከደብረ ብርሃን ደቡብ ምዕራብ አቅጣጫ አምስት ኪሎ ሜትር ገደማ ርቃ በምትገኘው የገጠር መንደር አንጎለላ ልዩ ስሟ እንቁላል ኮሶ መንደር ውስጥ ነሐሴ 12 ቀን 1836 ዓ.ም አንድ ሕጻን ይህችን ምድር ተቀላቀለ፡፡ ይህ ሕጻን ‹‹የኋላ ኋላ በአካልና በአዕምሮ ሞገስን አግኝቶና ነግሦ የሚመራው ጥቁር ሕዝብ በነጭ ዘር ላይ ድል ተቀዳጅቶ፣ የጥቁር አፍሪካውያን ሁሉ ትምክህት ይሆናል›› ብሎ ያሰበ ባይኖርም እንኳን ስሙን ግን ምኒልክ አሉት፡፡ 
ሕጻኑ ምኒልክ የመፃዒ ጊዜው መራሄ መንግሥትነቱ መክሊት ይገለጥ ዘንድ ግን ከ12 ዓመታት በላይ መጠበቅ አላስፈለገውም፡፡ ሕዳር 1 ቀን 1848 ዓ.ም ልክ በ12 ዓመታቸው የአባታቸው ኃይለመለኮት የቀብር ሥነ ስርዓት እንደተፈፀመ የአባታቸውን አልጋ በይፋ ተቀበሉ፡፡
ብርሃን ዘ ኢትዮጵያ፤ ትልቁ ራስ ጉግሳ የጎንደሯን ባላባት ወይዘሮ ማሪቱን አግብተው ወይዘሮ ሂሩትን፣ ወይዘሮ ተክሌንና ወይዘሮ አስቴርን ይወልዳሉ፡፡ ወይዘሮ ሂሩት ከራስ ገብሬ እና ከወይዘሮ ሳህሊቱ የሚወለዱትን ደጃዝማች ኃይለ ማሪያምን አግብተው ደጃዝማች ብጡልን፣ ደጃዝማች መርሶንና ሌሎችንም ልጆች ይወልዳሉ፡፡ ደጃዝማች ብጡል ደግሞ የጎጃም ደብረ መዊዕ ባላባት የሆኑትን ወይዘሮ የውብዳርን አግብተው ነሐሴ 12 ቀን 1832 ዓ.ም ጎንደር ደብረ ታቦር እቴጌ ጣይቱን ወለዱ፡፡
እቴጌ ጣይቱ የአባታቸው አያት በሆኑት በወይዘሮ ማሪቱ በኩል የዓፄ ፋሲል ተወላጅ ከሆኑት ከዓፄ ተክለ ጊዮርጊስ (ፍፃሜ መንግሥት) የሚመዘዝ የዘር ሐረግ አላቸው፡፡ እናም እቴጌ ጣይቱ የዘር ሐረጋቸው ከጎንደር፣ ከጎጃም እና ከወሎ ይመዘዛል ማለት ነው፡፡ 
እቴጌ ጣይቱ በ13 ዓመታቸው አባታቸው በጦር ሜዳ በመሞታቸው ደብረ ታቦርን ለቅቀው ወደ እናታቸው አገር ጐጃም በመሄድ የእንጀራ አባታቸው በሚያስተዳድሩት ደብረ መዊዕ ቀደም ሲል ጐንደር ማኅደረ ማርያም ጀምረውት የነበሩትን ትምህርታቸውን እየተማሩ ተቀመጡ:: በትዳር ምክንያት ከጎንደር እስከ ትግራይ የተንቀሳቀሱት እቴጌ ጣይቱ በተደጋጋሚ የሞከሩት የትዳር ሕይወት በጦርነት ምክንያት አልሳካ ሲላቸው ወደ ጐጃም ተመልሰው በሞግዚታቸው እንክብካቤ እየተደረገላቸው በደብረ መዊዕ ቀድሞ ያቋረጡትን ትምህርት ቀጠሉ፡፡
እቴጌ ጣይቱ ትምህርታቸውን እንዳጠናቀቁ በጥበብና በሕይወት ፍልስፍና የላቀ ችሎታ ባለቤት መሆናቸው እየታወቀ መጣ፡፡ ይህንን የጣይቱን ዝና ከሰሙ ልዑላን መካከል ወጣቱ ምኒልክ ተጠቃሽ ናቸው፡፡ በእርግጥ አንዳንዶቹ ምኒልክ በዓፄ ቴዎድሮስ ቤት በምርኮ ሳሉ ጣይቱን በደንብ ያውቋቸው እንደነበር ይናገራሉ፡፡ (የዓፄ ቴዎድሮስ ሚስት ጥሩወርቅ ውቤ ኃለማርያም እና ጣይቱ ብጡል ኃይለማርያም የወንድማማች ልጆች ስለነበሩ ይገናኙ ስለነበር፡፡)
ምኒልክ ስለ እቴጌ ጣይቱ ዝና የሰሙት አብረው ይኖሩ ከነበሩት አሉላና ወሌ ብጡል ከሚባሉት የእቴጌ ወንድሞች እንደሆነም ይነገራል፡፡ በወቅቱ የምኒልክ ሞግዚት የነበሩት ደጃዝማች ናደው ከሌሎች ቅርብ ሰዎቻቸው ጋር ተማክረው ጣይቱንና ምኒልክን ለማጋባት ሙከራ አድርገው ነበር፤ ምንም እንኳን በወቅቱ በተለያዩ ችግሮች ጋብቻው ቢዘገይም፡፡ በእርግጥ ለጋብቻው አለመስመር የዓፄ ቴዎድሮስ ልጃቸውን አልጣሽን ለምኒልክ ሚስትነት መፍቀድ እንቅፋት እንደነበር የሚናገሩም አሉ፡፡
ዘመኑ በደረሰ ጊዜ ግን ዓፄ ምኒልክ እቴጌ ጣይቱን አገቡ፡፡ ንጉሥ ምኒልክ ሚያዚያ 25 ቀን 1875 ዓ.ም በአንኮበር መድኃኒዓለም ቤተ ክርስቲያን ከእቴጌ ጣይቱ ብጡል ጋር በቁርባን ጋብቻውን ፈፀሙ፡፡ አምስት ዓመታት ቆይቶም ጥቅምት 27 ቀን 1882 ዓ. ም ጣይቱ ብጡል ‹‹እቴጌ›› ተብለው ተሠየሙ፡፡ በዚህ ጊዜ ንጉሥ ምኒልክ ‹‹ንጉሠ ነገሥት ዘ ኢትዮጵያ›› ከተባሉ ሦስተኛ ቀናቸው ነበር፡፡ አፈወርቅ ገብረ ኢየሱስ ዳግማዊ አጤ ምኒልክ በተሰኘው መጽሐፋቸው እቴጌ ጣይቱ ለዚህ ታላቅ ሥልጣን በበቁ ጊዜ የተፈጠረውን ስሜት ሲገልፁ ‹‹የሸዋ ቤተ መንግሥት ዓለሙ የዚህን ቀን ተጀመረ:: የሸዋ ቆሌ፣ የሸዋ ደስታ የዚህን ቀን ተጀመረ:: የሸዋ ቤተ መንግሥት ከጣይቱ በኋላ ውቃቢ ገባው፣ ግርማና ውበት ተጫነው፣ ጥላው ከበደ፣ የእውነተኛው አዱኛ፣ የእውነተኛው ደስታ ከጣይቱ ብጡል ጋር ገባ›› ሲሉ ጽፈዋል፡፡
እንዲያውም 
‹‹ፍጥረት ተጨንቆ አፈና ይዞት፣ 
ዓለም ተደሰተ ጠሐይ ወጣለት›› የሚል ቅኔ መዘረፉም ይነገራል፡፡
እቴጌ ጣይቱ ዓፄ ምኒልክን ካገቡ በኋላ ያልተሳተፉበት ምጣኔ ሀብታዊ እና ፖለቲካዊ ጉዳይ አልነበረም፡፡ ዓፄ ምኒልክ አዳዲስ ሥልጣኔዎችን ለማስገባት ቁርጠኛ አቋም ይዘው በተንቀሳቀሱበት ጊዜ አጋራቸው እቴጌ ጣይቱ ነበሩ፡፡ በተለይም ዘመናዊ ትምህርት ቤት ሲያቋቁሙ፣ የባቡር ሃዲድ ሲዘረጉ፣ ውኃ በመዘውር እንዲቀዳ ሲያደርጉ፣ በቀጭኑ ሽቦ በስልክ ግንኙነት በተጀመረ ጊዜ፣ ተሽከርካሪዎች ወደ አገር ቤት በመጡ ጊዜ፣ የእህል ወፍጮ ሲተከልና ሌሎችም የቴክኖሎጂ ውጤቶች ወደ ኢትዮጵያ ሲገቡ አጋዣቸው የነበሩት እቴጌ ጣይቱ ነበሩ፡፡
የእቴጌ ጣይቱን ስም ዘላለም ሲያስጠሩ ከሚኖሩ ተግባሮቻቸው መካከል ግንባር ቀደሙ አዲስ አበባ ከተማን መቆርቆራቸውና መጠሪያ ስሟንም ለመሰየም መቻላቸው ነው፡፡ እቴጌ ጣይቱ የመጀመሪያው ዘመናዊ ሆቴል መሥራች፤ የባልትና ሙያንና የሽመና ጥበብን ለቤተ መንግሥቱ በማስተዋወቅ ግንባር ቀደም ነበሩ፡፡
እቴጌ ጣይቱ በፖለቲካዊ ተግባራቸው ሲመዘኑም ሁሌም ሚዛን የሚደፋው ሥራቸው ጣሊያኖች በውጫሌ ውል ካሰፈሩት ነጥቦች በአንቀፅ 17 ስር የተቀመጠውን የጣሊያንኛ ትርጉም ኢትዮጵያን በሚጐዳ መልኩ ጥቅም ላይ ውሎ በተገኙ ጊዜ የያዙት የማያወላውል አቋም ነው፡፡
አንቶኔሊ የተባለው የጣሊያን ዲፕሎማት በቤተ መንግሥት ተጠርቶ ከአፄ ምኒልክና ከእቴጌ ጣይቱ ፊት ቀርቦ በውጫሌው ውል ከተካተቱት ነጥቦች መካከል በአንቀፅ 17 ሥር የሰፈረውን ትርጉም እንዲያስተካክል ሲጠየቅ የአገሩን መንግሥት ክብር የሚነካ ስለሚሆን ይህ እንደማይደረግ በግልፅ ተናገረ፡፡ በዚህ ጊዜ እቴጌ ‹‹ያንተ ፍላጐት ኢትዮጵያ በሌላ መንግሥት ፊት የኢጣሊያ ጥገኛ መሆኗን ለማሳወቅ ነው፤ ነገር ግን ይህን የመሰለው የምኞት ሐሳብ አይሞከርም፡፡ እኔ ራሴ ሴት ነኝ ጦርነት አልፈልግም፤ ነገር ግን ይህን ውል ብሎ ከመቀበል ጦርነትን እመርጣለሁ›› ሲሉ ተናገሩ፡፡
በኢትዮጵያና በጣሊያን መካከል እሰጥ አገባው ቀጥሎ ከቆየ በኋላ ጦርነቱ አይቀሬ ሆነና ዓፄ ምኒልክ ‹‹ምታ ነጋሪት ክተት ሠራዊት›› ብለው ወደ ዓደዋ ጦርነት ሲዘምቱ ኑሯቸውም ሆነ ኅልፈታቸው ከባለቤታቸው ሊነጠል እንደማይችል የተገነዘቡት እቴጌ ጣይቱ በራሣቸው የሚመራ ሦስት ሺህ እግረኛ ጦር እና ስድሰት ሺህ ፈረሰኛ አስከትለው ከባለቤታቸው ጐን ተሰልፈው ውጣ ውረድ የበዛበትን የጦርነት ጉዞ በድል አድራጊነት አጠናቀቁ፡፡ በተለይም እቴጌ ጣይቱ የጠላትን ደካማ ጎን አጥንተው ያቀርቧቸው የነበሩ የማጥቃት ስልቶች ለዓድዋ ድል የጀርባ አጥንት ነበሩ፡፡
እቴጌ ጣይቱ በዚህ መልኩ አገራዊ ተልኳቸውን እየተወጡ እያሉ ባለቤታቸው ዓፄ ምኒልክ በጠና ታመሙና ከሕዳር ወር 1902 ዓ.ም ጀምሮ ከቤት ዋሉ፡፡ ታኅሳስ 3 ቀን 1906 ዓ.ም አፄ ምኒልክ በተወለዱ በ69 ዓመታቸው በዕለተ ዓርብ አረፉ፡፡ ‹‹ሕዝቡ የምኒልክን ሞት ከሰማ ይረበሻል›› ተብሎ በሕይወት አሉ እየተባለ እየተወራ እስከ ሰገሌ ዘመቻ ሁለት ዓመት ከ10 ወር ድረስ ሞታቸው ተደበቀ፡፡ በምኒልክ ሁኔታ ግራ የተጋባው ሕዝብም እንዲህ ሲል የንጉሡን ሁኔታ ይጠይቅ ነበር፡፡
‹‹አርባ ስድስት ዓመት የገዛኸው ንጉሥ፤
እንዳለህም ስጠኝ ከሌለህም ላልቅስ፡፡›› ሲባልም ነበር፡፡
በ1908 ዓ.ም ደግሞ በልጅ ኢያሱ ትዕዛዝ እቴጌ ጣይቱ በግዞት እንጦጦ ማርያም ወጥተው እንዲቀመጡ ተደረገ፡፡ እቴጌ ጣይቱ ዓፄ ምኒልክ ከሞቱ በኋላ ከቤተ መንግሥት እንዲወጡ በተጠየቁ ጊዜ ‹‹መከሬን ከትቻለሁ፤ እንግዲህ እኔ እዚህ ምን አለኝ ጌታዬ?! እኔም በተራዬ እከተልዎታለሁ›› የሚል ቃል መናገራቸው ይነገራል፡፡
እቴጌ ጣይቱ ከጥር ወር 1910 ዓ.ም ጀምሮ እንደዋዛ የጀመራቸው ሕመም ጠናባቸውና የካቲት 4 ቀን 1910 ዓ.ም ሌሊት በተወለዱ በ78 ዓመታቸው ከዚህ ዓለም በሞት ተለዩ፡፡ የማረፋቸው ዜና እንደተሰማ በቤተ መንግሥቱ 25 ጊዜ መድፍ ተተኮሰ፡፡
መልካም ልደት ለንጉሡ እና ለንግሥቲቱ!
  </TEXT>
</DOC>
<DOC>
 <DOCNO>160</DOCNO>
   <TEXT>
﻿በጣና ሐይቅ የጎርጎራ ወደብና መናፈሻ ለሚሌኒየሙ በዓል የሚመጡ እንግዶችን ለማዝናናትና ለማስተናገድ በሚያስችል መልኩ እየተዘጋጀ መሆኑን የወደቡ አስተዳደር አስታወቀ፡፡
የወደቡ የአስተዳደርና ፋይናንስ ክፍል ኃላፊ አቶ እምሩ ሻረው ትናንት ለኢትዮጵያ ዜና አገልግሎት እንደገለጹት በዓሉን ለማክበር ከውጪ የሚመጡ በርካታ ኢትዮጵያውያንና የውጪ ጎብኚዎች በሐይቁ የሚገኙ ገዳማትንና ታሪካዊ ሥፍራዎችን በጀልባ ለመጎብኘት የሚያስችላቸዉ  ዝግጅት በመጠናቀቅ ላይ ነው፡፡
በተለይም በሐይቁ ላይ በጀልባ ለሚደረገው የመዝናኛ ጉዞና የታሪካዊ ሥፍራዎች ጉብኝት የሚረዱ እያንዳንዳቸው 15 ሰዎችን የሚጭኑ ሁለት ፈጣን ጀልባዎች መመደባቸውን አስረድተዋል፡፡

  </TEXT>
</DOC>
<DOC>
 <DOCNO>161</DOCNO>
   <TEXT>
﻿በባህር ዳር ከተማ የአዲሱን ሚሌኒየም ዋዜማ ምክንያት በማድረግ በጣና ኃይቅ ላይ ከ30 በላይ ጀልባዎች የተሳተፉበት የባህር ላይ ትርኢት ትላንት ምሽት ተካሄደ፡፡ ትርኢቱን ከ10 ሺህ በላይ የሚሆኑ ሰዎች ተከታትለውታል፡፡ 
በጣና ኃይቅ ትራንስፖርት ድርጅትና በባህር ዳር ከተማ አስተዳደር ሚሌኒየም በዓል አከባበር ጽህፈት ቤት አስተባባሪነት የክልሉ ርእሰ መስተዳድር አቶ አያሌው ጐበዜና የሱዳን ገዳሪፍ ግዛት አስተዳዳሪ ኢንጂነር ሙባረክ ሙኒር ሐጂ በተገኙበት በጣና ኃይቅ ላይ ትላንት ምሽት የተካሄደው የባህር ላይ የጀልባ ትርኢት ዋና አላማ በዓሉን በሰላምና በደስታ ተቀብሎ በድምቀት ማክበርና በባህር ትራንስፖርት ዘርፍ መሰማራት ለሚፈልጉ ባለሀብቶች ምቹ ሁኔታ መኖሩን ማሳየት ነው፡፡ 
የባህር ላይ ትርኢቱ ሚሌኒየሙን በሚያበስሩ በተለያዩ ህብረ ቀለማትና ዝግጅቶች ታጅቦ የተካሄደው በጣና ኃይቅ ትራንስፖርት ድርጅትና በግል በኃይቁ ውስጥ የሚገኙ ጥንታዊ ገዳማትና አድባራትን ለሚጐበኙ ሰዎች የትራንስፖርት አገልግሎት በሚሰጡ ባለሀብቶች ነው፡፡
ሌሎች ባለሀብቶችም በአዲሱ ሚሊኒየም በባህር ትራንስፖርት ዘርፍ ተሰማርተው በሀይቁ ውስጥ የሚገኙ ገዳማትን ለሚጐበኙ የአገር ውስጥና የውጪ አገር ቱሪስቶች አገልግሎት ቢሰጡ ራሳቸውንና የከተማ አስተዳደሩን ሊጠቅሙ እንደሚችሉ የዝግጅቱ አስተባባሪዎች ገልጸዋል፡፡
ከዚህም በተጨማሪ በአባይ ወንዝና በጣና ኃይቅ ዳርቻዎች በተለያዩ የኢንቨስትመንት ዘርፎች ተሰማርተው ማልማት ለሚፈልጉ ባለሀብቶች ምቹ ሁኔታ መኖሩንም ተናግረዋል፡፡ 
ከጀልባ ትርኢቱ በኋላም የበዓሉን መከበር አስመልክቶ የባህር ዳር ከተማ አስተዳደርና የክልሉ ሚሌኒየም በዓል አከባበር ሴክሬታሪያት በጋራ ያዘጋጁት የርችት ተኩስ ፕሮግራምና የጧፍ ማብራት ስነስርዓት በጣና ኃይቅ ዳርቻ በሚገኘው ማንጎ መናፈሻ ተካሂዷል፡፡ 
በጀልባ የተካሄደውን የባህር ላይ ትርኢትና የርችት ተኩስ ፕሮግራም ርዕሰ መስተዳድሩንና የሱዳን ገዳሪፍ ግዛት ምክትል አስተዳዳሪን ጨምሮ የክልሉ ከፍተኛ ባለስለጣናት፣ ከተለያዩ ሀገሮች በዓሉን ለማክበር የመጡ እንግዶችና ከ10 ሺህ የሚበልጡ የባህር ዳር ከተማ ነዋሪዎች ተከታትለውታል፡፡ 

  </TEXT>
</DOC>
<DOC>
 <DOCNO>162</DOCNO>
   <TEXT>
﻿በጣና ሀይቅና አካባቢ ተፋሰስ ላይ እየደረሰ ያለውን የተፈጥሮ አየር መዛባትና የብዝሀ ህይወት መመናመን ለመካለከል ጉዳዩ የሚመለከታቸው አካላት የተቀናጀ የአካባቢ ልማትና ጥበቃ ስራ መስራት ወሳኝ መሆኑን የአማራ ክልል ርአሰ መስተዳድር አስገነዘቡ፡፡
በጣና ሀይቅ ላይ እየደረሰ ያለውን ጉዳት ለመከላከል በባህርዳር ከተማ የተዘጋጀ አውድ ጥናት መክፈቻ ላይ ርአሰ መስተዳድሩ አቶ አያሌው ጎበዜ እንዳስታወቁት መንግስት ፣መንግስታዊ ያልሆኑ ድርጅቶች፣ለጋሾችና ሲቪክ ማህበራት በተፋሰሱ አካባቢ ለሚያካሂዱት የአካባቢ ልማትና ጥበቃ የቅንጅት ስራ መንግስት አስፈላጊውን ድጋፍ ያደርጋል፡፡
ከፍተኛ የተፈጥሮ ሀብት ባለቤት የሆነው የጣና ሀይቅ በአሁኑ ወቅት በሰው ሰራሽና የተፈጥሮ አደጋ ከፍተኛ ጉዳት እየደረሰበት መሆኑን ገልጠው በአካባቢው የሚሰፍረው ሕዝብ ብዛት መጨመር፣የሀይቁ ዳርቻና ረግረጋማ አካባቢን ለከብቶች ግጦሽና መስኖ ልማት ማዋል ለተፈጥሮ ሀብት መመናመኑ አስተዋጽኦ ማድረጉን አስታውቀዋል፡፡
ገባር ወንዞች የሚያስከትሉት ደለል በጣና ሀይቅ ላይ ጉዳት እያስከተለ መሆኑን አስታውቀው የክልሉ መነግስት አካባቢውን ከጥፋትና ከብክለት በመከላከል ለምጣኔ ሀብት ማእከል ለማደረግ እየተንቀሳቀሰ መሆኑን ገልጠዋል፡፡
ሀይቁ ለከፍተኛ መስኖ ልማት ፣ለእንስሳት እርባታ፣ለሀይድሮ ኤሌክትሪክ ሀይል ማመንጫ፣ለቱሪዝም፣ለትራንስፖርትና ለሌሎችም ዘርፎች አገልግሎት የሚሰጥ በመሆኑ የሚመለከታቸው አካላት የተቀናጀ ርብርብ በማድረግ ተፋሰሱን የማዳን ስራ እንዲያከናውኑ አሳስበዋል፡፡ 
ለሁለት ቀናት በሚቆየው አውደ ጥናት ችግሩን ለማስወገድ የሚያስችል የድርጊት መርሀ ግብር ይዘጋጃል ተብሎ ይጠበቃል፡፡
በአውደ ጥናቱ ላይ ጉዳዩ ከሚመለከታቸው የፌዴራልና የክልል መስሪያ ቤቶች ፣ከሁሉም የሀገሪቱ ዩኒቨርስቲዎች፣ከጣና ሀይቅ ተፋሰስ አካባቢ ከሚገኙ ወረዳዎችና መንግስታዊ ካልሆኑ ድርጅቶች የተውጣጡ 74 የስራ ሃላፊዎችና ባለሙያዎች ተሳትፈዋል፡፡

  </TEXT>
</DOC>
<DOC>
 <DOCNO>163</DOCNO>
   <TEXT>
﻿በጣና ሀይቅ የሚካሄዱትን የተፈጥሮ ሃብት፣ የብዝሃ ሕይወትና የተፋሰስ ልማቶች በበላይነት የሚያስፈጽም ተቋም እንዲቋቋም ተመራማሪዎችና ባለሙያዎች የውሳኔ ሃሳብ አቀረቡ፡፡
ሃይቁን በሚመለከት በባህር ዳር ከተማ ለሁለት ቀናት ሲካሄድ የቆየው ዓውደ ጥናት ትናንት ማምሻውን ሲጠናቀቅ ተመራማሪዎቹና ባለሙያዎቹ እንደተናገሩት የውሳኔ ሃሳቡን ማቅረብ ያስፈለገው የሃይቁን የተፋሰስ አካባቢና ተፈጥሯዊ ይዘት በጠበቀ መልኩ ለዘላቂ ልማት ለማዋል ታስቦ ነው፡፡ 
በሃይቁ አካባቢ የሚታዩትን የተበታተኑ አሰራሮች ለማቀናጀት፣ የአካባቢውን ኅብረተሰብ ግንዛቤ ለማሳደግና የባለቤትነት ስሜት እንዲኖረው ለማድረግ የሚያስቸል ገለልተኛ ተቋም መመሥረት እንዳለበት ተናግረዋል፡፡ 
በሃይቁ ላይ የሚሰሩ ጥናቶችን ለሚመለከታቸው አካላት በግብአትነት የማቅረብ፣ አስተማማኝ መረጃ የመስጠትና ሃይቁን ከተለያዩ ብክለቶች ለመከላከል ተቋሙ ከፍተኛ ጠቀሜታ ያለው መሆኑን ባለሙያዎቹ ተስማምተውበታል፡፡
በመሆኑም በሃይቁና በአካባቢው የሚገኙ ተፋሰሶች ላይ የሚታዩትን ችግሮች በማስወገድ አካባቢውን የልማት ማዕከል ለማድረግ በሚካሄደው እንቅስቃሴ የገለልተኛ ተቋሙ መመሥረት አስፈላጊ መሆኑን አመልክተዋል፡፡ 
በአሁኑ ጊዜ ወደ ጣና ሃይቅ የሚገባውን የውሃ መጠን በአግባቡ ማወቅ እንደማይቻል የጠቆሙት ተመራማሪዎቹና ባለሙያዎቹ ቀደም ባሉት ዓመታት ለዚህ ሥራ ተብለው በገባር ወንዞች ላይ የተቀመጡ የውሃ መጠን ቆጣሪዎች በመበላሸታቸው ተቋሙ ቢቋቋም አዲስ አሰራር ዘርግቶ መጠኑ የሚታወቅበትን ሁኔታ እንደሚፈጥር ገልጸዋል፡፡
ዓውደጥናቱን ያዘጋጀው የክልሉ መሬት አስተዳደርና አጠቃቀም ባለሥልጣን፣ ተመራማሪዎችና ባለሙያዎች ያቀረቡትን የውሳኔ ሃሳብ ለክልሉ መንግሥት አቅርቦ እንዲያስፈጽም ኀላፊነት ተሰጥተታል፡፡
በባለሥልጣኑ መንግሥታዊ ያልሆኑ ድርጅቶች አስተባባሪ ዶክተር ዘርፉ ኀይሉ በበኩላቸው ሃይቁ እየደረሰበት ካለው አደጋ አገግሞ ለልማትና ለተለያዩ ማኅበራዊና ኢኮኖሚያዊ ጠቀሜታዎች ለማዋል እንዲቻል የሚያግዝ ውሳኔ መተላለፉ ከፍተኛ ጠቀሜታ አለው፤ ለተግባራዊነቱም ከክልሉ መንግሥት ጋር በቅንጅት ለመሥራት ጥረት ይደረጋል፡፡ 
የሃይቁ የተፈጥሮና የብዝሃ ሕይወት ሃብት በልቅ ግጦሽ፣ ከመጠን ባለፈ ዓሣ ማስገርና የመስኖ ልማት እየተጎዳ ነው፡፡ 

  </TEXT>
</DOC>
<DOC>
 <DOCNO>164</DOCNO>
   <TEXT>
﻿ኩባንያው በጣና ሃይቅ ላይ የተከሰተውን የእምቦጭ አረም ለመከላከል የ15 ሚሊዮን ብር ድጋፍ  
 ኩባንያው በጣና ሃይቅ ላይ የተከሰተውን የእምቦጭ አረም ለመከላከል የ15 ሚሊዮን ብር ድጋፍ አደረገ
ባህር ዳር መጋቢት 26/2010 ኬኬ ኃላፊነቱ የተወሰነ የግል ኩባንያ በጣና ሃይቅ ላይ የተከሰተውን የእምቦጭ አረም ለመከላከል ስራ የሚውል የ15 ሚሊዮን ብርና አንድ እስካቫተር ድጋፍ አደረገ።
የእንቦጭ አረምን በመከላከል የግል ባለሃብቱና ህብረተሰቡ ድጋፍ እያደረገ መሆኑም ተገልጿል።
የኩባንያው ምክትል ዋና ስራ አስኪያጅ አቶ ቦጋለ ማሞ ዛሬ በርክክቡ ወቅት እንዳስታወቁት ድጋፉ በጣና ሃይቅ ላይ የተከሰተውን የእምቦጭ አረም ለመከላከል የክልሉ መንግስት ያስተላለፈውን ጥሪ መሰረት በማደረግ ከኩባንያው ባለቤት የተሰጠ ምላሽ ነው።
ለዚህም አረሙን ለማስወገድ ሚያገለግል ማሽን ግዢ የሚውል 10 ሚሊዮን ብር እንዲሁም ለመሰል ስራዎች ማከናወኛ 5 ሚሊዮን ብር ድጋፍ መደረጉን ገልፀዋል።
በተጨማሪም በቤተሰቦቻቸው ስም ተመዝግቦ የሚገኝ አንድ እስካቫተር በድጋፍ መለገሳቸውን ጠቁመው፤ የተደረገው ድጋፍ የመጀመሪያ ሲሆን በቀጣይም ተጠናክሮ እንደሚቀጥል አስታውቀዋል።
''የጣና ሃይቅ ላይ የተከሰተው የእምቦጭ አረም ሃይቁን ለከፋ ጉዳት የሚዳርግ ነው'' ያሉት ደግሞ የአዲስ አበባ ዩኒቨርስቲ የህግ መምህርና የኩባንያው ባለቤት የህግ አማካሪና ጠበቃ ፕሮፌሰር ጥላሁን ተሾመ ናቸው።
ጣና ሃይቅ የአማራ ክልል ሃብት ብቻ ሳይሆን የመላው ኢትዮጵያ ብሎም የአፍሪካና የዓለም ሃብት ነው ብለዋል።
አሁን ከተደቀነበት ችግር ለማላቀቅም የሁሉም ባለድርሻ አካላት ድጋፍና ክትትል እንደሚያስፈልግም አመልክተዋል። 
የአማራ ክልል አካባቢ ደንና ዱር እንስሳትና ጥበቃ ባለስልጣን ዋና ዳይሬክተር ዶክተር በላይነህ አየለ በበኩላቸው የጣና ሃይቅን ደህንነት ለመጠበቅ መንግስት ከሚያደርገው ስራ ጎን ለጎን ባለሃብቶችና መላው ህብረተሰቡ ርብርብ እያደረገ ነው።
ከኩባንያው የተገኘው ድጋፍም የእምቦጭን አረም ለማስወገድና ውሃ አዘል መሬቶችን ለመጠበቅና አካባቢውን ለማልማት የሚውል መሆኑን አብራርተዋል።
እንዲሁም ከእምቦጭ አረሙ ባልተናነሰ በየዓመቱ ወደ ሃይቁ የሚገባውን ከ30 ሚሊዮን ሜትሪክ ቶን በላይ ደለል ለመካላከል የሚደረገውን ስራ የሚያግዝ መሆኑንም ተናግረዋል።
የጣና ሃይቅን ዘለቂ ደህንነት ለማረጋገጥ በባለሃብቶችም ሆነ በህብረተሰቡ እየተደረገ ያለው ድጋፍ ተጠናክሮ መቀጠል እንዳለበትም ዶክተር በላይነህ አሳስበዋል።
በጣና ሐይቅ ላይ የተከሰተውን የእምቦጭ አረም ለማስወገድ ለሚደረገው ጥረት ስኬታማነት ከዋናው መንገድ ወደ ሐይቁ የሚያስኬድ የ7 ነጥብ 3 ኪሎ ሜትር የጠጠር መንገድ ግንባታ በ11 ሚሊዮን ብር ወጪ በመካሄድ ላይ መሆኑ በዚሁ ጊዜ ተገልጿል፡፡
  </TEXT>
</DOC>
<DOC>
 <DOCNO>165</DOCNO>
   <TEXT>
﻿በጣና የእንቦጭ አረምን ለማስወገድ የሚያስችል ዘመናዊ ማሽን አገር ውስጥ መግባቱ ተገለጸ
በጣና ላይ የተዛመተውን የእንቦጭ አረም ለማስወገድ የሚያስችል ዘመናዊ ማሽን ወደ  ሀገር ውስጥ  መግባቱ ተገለጸ ፡፡
የአረም ማስወገጃ ማሽኑን ገዝቶ ለክልሉ መንግስት ያስረከበው በባህር ዳር የተቋቋመው አማጋ የስፖንጅ ውጤቶች ማምረቻ ድርጅት ነው፡፡
የድርጅቱ ስራ አስኪያጅ አቶ ገብሩ ምትኩ እንዳሉት ማሽኑ በሰዓት 5 ሺህ ካሬ ሜትር ቦታን ከአረም የማስወገድ አቅም አለው፡፡
በቅርቡም ከውጭ ሀገር በሚመጡ ባለሙያዎች ተገጣጥሞ ለሀገር ውስጥ ሙያተኞች ስልጠና በመስጠት ወደ ስራ ይገባል ብለዋል፡፡
የአማራ ክልል አካባቢ ደንና ዱር እንስሳት ጥበቃ ባለስልጣን ዋና ዳይሬክተር ዶክተር በላይነህ አየለ ማሽኑን ለገዛው አማጋ የስፖንጅ ውጤቶች ማምረቻ ድርጅት ምስጋና አቅርበዋል፡፡
በቀጣይም ባለሃብቱንና በጎ አድራጎት ማህበራትን በማስተባበር በጣና ላይ የተጋረጠውን አረም የማስወገድ ተግባር በስፋት ይከናወናል ብለዋል፡፡
የአረም ማስወገጃ ማሽኑ ባህር ዳር ሲገባ አቀባበል ተደርጎለት ወደ ጎርጎራ ተሸኝቷል፡፡
  </TEXT>
</DOC>
<DOC>
 <DOCNO>166</DOCNO>
   <TEXT>
﻿የእምቦጭ አረምን በዘመናዊ መንገድ ሰብስቦ የሚያስወግድ ማሽን ዛሬ ስራ ጀመረ
በጣና ሃይቅ ላይ የተከሰተውን የእምቦጭ አረም በዘመናዊ መንገድ ሰብስቦ ማስወገድ የሚችል ማሽን በትናንትና ዕለት በይፋ ተመርቆ ስራ ጀመረ።
 በአማጋ ኃላፊነቱ የተወሰነ የግል ማህበር የተገዛው ይኸው ማሽን አንድ ነጥብ 7 ሚሊዮን ብር ወጪ የተደረገበት ሲሆን በሰዓት 5 ሺህ ካሬ ሜትር ላይ የሚገኝ የእምቦጭ አረም የማስወገድ አቅም አለው፡፡
 በጎንደር ዙሪያ ወረዳ ጎመንጌ በተባለው የሃይቁ  ዳርቻ ትናንት በተካሄደው ስነ-ስርአት የአማራ ክልል አካባቢ፣ ደንና ዱር እንስሳት ጥበቃ ባለስልጣን ዋና ዳይሬክተር ዶክተር በላይነህ አየለ እንደተናገሩት በሃይቁ ላይ የተጋረጠውን የእምቦጭ አረም ስጋት ለመቀነስ በርካታ ተግባራት  እየተከናወኑ ነው፡፡
 እየተከናወኑ ካሉት ተግባራት መካከልም በህዝቡ ተሳትፎ የሚካሄደው የማስወገድ ስራ በግንባር ቀደምትነት የሚጠቀስ ሲሆን የክልሉ ባለሃብቶች፣ ዩኒቨርሲቲዎች፣ የምርምር ተቋማትና በውጪ የሚኖሩ ተወላጆችም እየተሳተፉ እንደሚገኙ ገልፀዋል፡፡
 ''አማጋ ኃላፊነቱ የተወሰነ የግል ማህበር ከቻይና ሀገር ያስመጣው የእምቦጭ አረም መሰብሰቢያ ማሽን ሥራ እንዲጀምር መደረጉ የባለሃብቶች ተሳትፎ አንዱ ማሳያ ነው'' ብለዋል፡፡       
 የክልሉ መንግስት ተመሳሳይ ማሽኖችን ወደ ሀገር ውስጥ ለማስገባት በሂደት ላይ እንደሚገኝ ጠቁመው በቅርቡ የተቋቋመው የጣና ፈንድም የሀገር ውስጥም ሆነ የውጪ ድጋፎችን በማስተባበር ሃይቁን ለመታደግ ሰፊ ርብርብ እያደረገ መሆኑን ተናግረዋል፡፡
 አማጋ ላፊነቱ የተወሰነ የግል ድርጅት ተወካይ አቶ ፍቅሬ ፎጌ የጣና ሐይቅ ከክልሉ አልፎ የሀገር ሀብት እንደመሆኑ ድርጅቱ አንድ ነጥብ ሰባት ሚሊዮን ብር ወጪ በማድረግ ማሽኑን ወደ ሀገር ውስጥ በማስገባት ስራ እንዲጀምር ማድረጉን ገልጸዋል፡፡
 ማሽኑ በሰአት 5ሺ ካሬ ሜትር ሃይቁን የወረረውን የእምቦጭ አረም የማስወገድ አቅም እንዳለው ገልፀው ማሽኑ ለተከታታይ 30 ሰዓት ያለእረፍት የመስራት አቅም እንዳለውም ተናግረዋል፡፡
የፌደራል የአካባቢ ደንና የአየር ንብረት ለውጥ ሚኒስትር ዲኤታ አቶ ከበደ ይማም በበኩላቸው ሚኒስቴሩ ሐይቁን ለመታደግ እየተደረገ ላለው ርብርብ በምርምር፣ በፋይናንስና በቁሳቁስ ጭምር ድጋፍ እያደረገ ነው፡፡
በዚህ አመት ብቻ ከ3 ሚሊዮን ብር በላይ የፋይናንስ ድጋፍ የተደረገ ሲሆን ''በሥሩ የሚገኙ ኢንስቲትዩቶችም የሐይቁን ብዝሃ ሕይወት ለመታደግ የሚያስችሉ ምርምሮች እያካሄዱ ይገኛሉ'' ብለዋል፡፡ 
የማዕከላዊ ጎንደር ዋና አስተዳዳሪ አቶ ብርሃኑ ጣምያለው ሃይቁን በሚያዋስነው በጎንደር ዙሪያ ምዕራብና ምስራቅ ደንቢያ ወረዳዎች ከ167ሺ በላይ አርሶ አደሮች በእምቦጭ አረም ማስወገድ ሥራ መሳተፋቸውን ተናግረዋል፡፡      
ሐይቁን የወረረውን የእምቦጭ አረም ለማስወገድ ላለፉት 5 አመታት ጉልበታችንን አፍሰናል ያሉት ደግሞ የሐይቁ አዋሳኝ ቀበሌ ነዋሪ የሆኑት አርሶ አደር አበረ ሽፈራው ናቸው፡፡
 ''የማሽኑ መምጣት ድካማችን ይቀንሰዋል ብለን ተስፋ አድርገናል'' ያሉት አርሶአደር አበረ ከችግሩ ስፋት አኳያ በአንድ ማሽን የሐይቁን አረም ማስወገድ የማይቻል በመሆኑ ተጨማሪ ማሽን ተገዝቶ ሊመጣ እንደሚገባ አሳስበዋል፡፡
በማሽኑ የማስጀመሪያ ስነ ሥርአት ላይ ከፌደራል፣ ከክልልና ከማዕከላዊ ጎንደር ዞን የተውጣጡ አመራሮች፣ ባለሙያዎችና የአካባቢው አርሶ አደሮች ተካፋይ ሆነዋል፡፡
 ማሽኑን በግዢ ለአበረከተው ለአማጋ የግል ድርጅት የክልሉ መንግስት ያዘጋጀው የእውቅና ምስክር ወረቀትና ዋንጫ ለድርጅቱ ተወካይ በስጦታ ተበርክቷል፡፡
  </TEXT>
</DOC>
<DOC>
 <DOCNO>167</DOCNO>
   <TEXT>
﻿የከፍተኛ ትምህርት ተቋማት የእንቦጭ ማስወገጃ ማሽኖች ምርምር ምን ላይ ደረሰ?
ባሕር ዳር፡ የካቲት 25/2011 ዓ.ም(አብመድ) በጣና ኃይቅ ላይ የተከሰተውን የእንቦጭ አረም ለማስወገድ አራት ማስወገጃ መንገዶች በአማራጭነት አገልግሎት ላይ እንዲውሉ ምክረ-ሐሳብ ይቀርባል፡፡ ከእነዚህ ማስወገጃ መንገዶች እስካሁን ሁለቱ (የሕዝብ ጉልበት እና ማሽነሪዎች) ጣና ሐይቅ ዙሪያ አገልግሎት ላይ እየዋሉ ነው፡፡
ለመሆኑ እንቦጭን ለማስወገድ በከፍተኛ ትምህርት ተቋማት የምርምር ሥራዎች የሚሰሩ የአረም ማስወገጃ ማሽነሪዎች ምን አገልግሎት እየሰጡ ነው? አሁን ሥራ ላይ ያሉት የማሽኖች ቁጥርስ ምን ያክል ነው? ስንል የአማራ ክልል የአካባቢ ደንና ዱር እንስሳት ጥበቃና ልማት ባለስልጣንን ጠየቅን፡፡
በዚህ ወቅት አገልግሎት በመስጠት ላይ የሚገኙት ሁለት ማሽኖች ብቻ እንደሆኑ የነገሩን በአካባቢ ደንና ዱር እንስሳት ጥበቃና ልማት ባለስልጣን የጣና ሐይቅ ሥርዓተ ምኅዳር ጥበቃ ዳይሬክተር አቶ መዝገቡ ዳኘው ሁለቱ ማሽኖች ካናዳና እስራኤል ሀገር በሚኖሩ ኢትዮጵያውያን እና በአማጋ ኃላፊነቱ ተወሰነ የግል ማኅበር ድጋፍ የተገዙ ናቸው ብለዋል፡፡
‹‹በባሕር ዳር እና ጎንደር ከፍተኛ የትምህርት ተቋማት (ዩኒቨርሲቲዎች) እየተዘጋጁ ያሉ የእንቦጭ ማስወገጃ ማሽኖች መኖራቸውን አውቃለሁ›› ያሉት አቶ መዝገቡ እስካሁን ድረስ ግን ከተቋማቸው ጋር ርክክብ ፈፅመው ወደ ሥራ አለመግባታቸውን ገልጸዋል፡፡
አብመድ የተሰሩት ማሽኖች ለምን ርክክብ ተፈፅሞ አገልግሎት መስጠት አልጀመሩም ሲል ሁለቱን የከፍተኛ ትምህርት ተቋማት አነጋግሯል፡፡
የባሕር ዳር ዩኒቨርሲቲ የቴክኖሎጂ ኢንስቲቲዩት ከሙላት ኢንድስትሪያል ኢንጂነሪንግ ጋር በመተባበር የሰራው የእንቦጭ ማስወገጃ ማሽን ጥቅምት 24 ቀን 2011 ዓ.ም የአማራ ክልል ርዕሰ መስተዳድር አቶ ገዱ አንዳርጋቸው በተገኙበት ቢመረቅም ይህ ዜና እስከሚጠናቀርበት ጊዜ ድረስ አገልግሎት አይሰጥም፡፡
‹‹ማሽኑ አገልግሎት ለመስጠት ምንም ዓይነት ችግር የለበትም፤ በቅርቡም ለሦስት ወራት ያክል የሙከራ ትግበራ ከተደረገ በኋላ ከሚመለከተው አካል ጋር ርክክብ ይደረጋል›› ያሉት የቴክኖሎጂ ኢንስቲቲዩት ሳይንቲፊክ ዳይሬክተር ዶክተር ሰይፉ ዓድማሱ የዘገየው ማሽኑን ለማንቀሳቀስ የሚሰራ ራሱን የቻለ የሰው ኃይል አደረጃጀት ባለመኖሩ ቅጥርና ምልመላ ለመፈፀም ጊዜ በመውሰዱ መሆኑን አስታውቀዋል፡፡
ከሙላት ኢንዳስትሪያል ኢንጅነሪንግ ጋር በመተባበር ለባለሙያዎቹ ስልጠና ለመስጠት ቅድመ ዝግጅት መጠናቀቁን ያስታወቁት ዶክተር ሰይፉ ስልጠናው ከተጠናቀቀ በኋላ ወደ ተግባር እንደሚገቡም ገልፀውልናል፡፡ ማሽኑን በዘላቂነት ለማስተዳደርና ስራውን ለማስተባበር ራሱን የቻለ ተቋማዊ አደረጃጀት እንደሚያስፈልገውም ገልጸዋል፡፡
በጎርጎራ ወደብ አካባቢ የሚገኘው ሌላው የጎንደር ዩኒቨርሲቲ የአረም ማስወገጃ ማሽንም ከአካባቢ ደንና ዱር እንስሳት ጥበቃና ልማት ባለስልጣን ጋር ርክክብ ያልተፈፀመበት ማሽን ነው፡፡ የጎንደር ዩኒቨርሲቲ የቴክኖሎጂ ሽግግር ዳይሬክተር ኢንጅነር ሰለሞን መስፍን ‹‹ለአካባቢ ደንና ዱር እንስሳት ጥበቃና ልማት ባለስልጣን ርክክብ እንዲፈፀሙ ደብዳቤ ልከናል›› ብለዋል፡፡ 
የተዘጋጀው ማሽን አገልግሎት ለመስጠት ሙሉ በሙሉ ዝግጁ መሆኑን የገለጹት ዳይሬክተሩ ማሽኑን የሚያንቀሳቅስ የሰው ኃይል (ኦፕሬተር) ማዘጋጀት የአካባቢ ደንና ዱር እንስሳት ጥበቃና ልማት ባለስልጣን ድርሻ እንደሆነም አስታውቀዋል፡፡ 
የአካባቢ ደንና ዱር እንስሳት ጥበቃና ልማት ባለስልጣን በበኩሉ ማሽኖቹን ለመረከብና የሰው ኃይል ለመቅጠር በተግር ሲሰሩ ማዬት እፈልጋለሁ ብሏል፡፡
በባሕር ዳር ዩኒቨርሲቲ እና በሙላት ኢንድስትሪያል ኢንጅነሪንግ የተዘጋጀው ማሽን ከ19 ሚሊዮን ብር በላይ ወጭ እንደተደረገበትም ያገኘነው መረጃ ያመላክታል፡፡ በዚህ ሳምንት ውጭ በሚኖሩ ኢትዮጵያውያን ድጋፍ የተገዛ ሌላ የእንቦጭ ማስወገጃ ማሽን ጣና ሐይቅ ላይ ደርሶ አገልግሎት መስጠት ጀምሯል፡፡
  </TEXT>
</DOC>
<DOC>
 <DOCNO>168</DOCNO>
   <TEXT>
﻿በቴክሳስ ኤ&ኤም ዩኒቨርሲቲ በተመራማሪ ሳይንቲስትነት እየሰሩ ያሉት ዶ/ር አብዩ የሃይድሮሎጂ እና የሳተላይት እውቀታቸውን በመጠቀም ደከመኝ ሰለቸኝ ሳይሉ በየጊዜው የሳተላይት መረጃን በመጠቀም የጣናን የእምቦጭ ስርአጭት በቅንነት ሲያሳዩ የቆዩ ሃቀኛ ባለሙያ ነቸው:: ዶ/ር አብዩ አንደሚሉት ከሆነ የእምቦጩ ስርጨት ከመቸውም በላይ ስለጨመረ የጣናን አደጋ መሸፋፈኑ እዚህ ላይ ሊቆም ይገባል ይላሉ። የጣናን የእምቦጭ ስርጭት መግታት ካልተቻለ ጉዳቱ መጠነ ሰፊ አንደሚሆን እየገለፁ የተቀናጀ እምቦጭን የማስወገድ መንገድ ሥራ ላይ በአስቸኩአይ መዋል ይኖርበታል ብለው ያሳስባሉ።
ዶ/ር አብዩ በቴክሳስ ኤ&ኤም ዩኒቨርሲቲ ከሚሰሩት ስራቸው ባሻገር በተለያዩ የሃገራችን ዩኒቨርስቲዎች የድህረ ምረቃ ትምህርታቸውን የሚከታተሉ ተማሪዎችን በማማከር ከፍተኛ አስተዋጾ እያደረጉ ይገኛል፡፡ እንዳለመታደል ሆኖ ሰሚ ጠፋ እንጂ የእንደነ ዶ/ር አብዩ አይነት ባለሙያዎችን ምክር ማዳመጥ አይደለም የጣናን እምቦጭ ይቅር እና አገራችን ውስጥ ተንሰራፍቶ ያለን ድህነትም ማስወገድ ይቻላል ነበር::
በመንደር ማሰባሰብ መርሃ ግብር ወደ አካባቢው ከመምጣታቸው በፊት ለከብቶቻቸው ውሃ ፍለጋ ከቦታ ቦታ ይንቀሳቀሱ እንደነበር የገለጹት ደግሞ ሌላው የአካባቢው ነዋሪ አቶ ቶች ጋች ናቸው፡፡
ወደዚህ ከመጡ በኋላ ግን ሐይቁ በመኖሩ ቋሚ ኑሮ መጀመራቸውን ጠቅሰው አሁን ላይ በሐይቁ ላይ የተከሰተው የእምቦጭ አረም ጉዳት እያደረሰ ስጋት ሆኖባቸው የማስወገድ ስራ ላይ መሰማራታቸውን አስረድተዋል፡፡
” በቀጣይም የጀመሩትን የእምቦጭ አረም የማስወገድ ሥራ በማጠናከር ሐይቁን ሙሉ በሙሉ ከችግሩ ለማውጣት እንሰራልን” ብለዋል፡፡
የኢታንግ ልዩ ወረዳ ግብርና ጽህፈት ቤት ኃላፊ አቶ ኡኩኝ ማኑቺ በበኩላቸው የእምቦጭ አረም በሐይቁ ላይ እያደረሰ ያለውን ጉዳት ለህብረተሰቡ የግንዛቤ ማስጨበጫ ሥራ በመከናወኑ  ህብረተሰቡ በተነሳሽነት  የማስወገዱን ሥራ መጀመሩን ገልጸዋል፡፡
በቀጣይም ከአካባቢው አርሶና ከፊል አርብቶ አደሮች ጋር በመሆኑ የአካባቢ ጥበቃውን ሥራን አጠናክረው እንደሚቀጥሉም አመልክተዋል፡፡
የአምቦጭ አረም ከዚህ በፊትም በጣና ሃይቅና በአባይ ወንዝ ላይ እንዲሁም በአርባ ምንጭ አከባቢ የውሃ አካላት ላይ ተስፋፍቶ የመከላከሉ   ስራ በህብረተሰቡ ተሳትፎ እየተካሄደ መሆኑን ቀደም ሲል ኢዜአ በተከታታይ ሲዘግብ ቆይቷል፡፡

  </TEXT>
</DOC>
<DOC>
 <DOCNO>169</DOCNO>
   <TEXT>
﻿በእንቦጭ አረም የጣና ቂርቆስ አንድነት ገዳም ህልውና ስጋት ውስጥ ነው… የገዳሙ መነኮሳት
95
Share
ባህርዳር የካቲት 11/2011 በጣና ሐይቅ ላይ የተከሰተውን የእንቦጭ አረም በህዝብ ተሳትፎ የማስወገድ ሥራ ውስን በመሆኑ የገዳሙ ህልውና ስጋት ውስጥ መሆኑን የጣና ቂርቆስ አንድነት ገዳም መነኮሳት ገለጹ።
የገዳሙ መነኮሳት እንቦጭን ለማስወገድ ለሚያከናውኑት ተግባር “ከጣና ትረስት ፈንድ” የ825 ሺህ 125 ብር ድጋፍ የተደረገ ሲሆን ገንዘቡም እንቦጭን ለማስወገድ የሚያስችል ጀልባ ለመግዛት ይውላል ተብሏል።
በገንዘብ ርክክቡ ወቅት የገዳሙ አፈ መምህር አባ ኪዳነማሪያም እንደገለጹት የገዳሙ መነኮሳት የእንቦጭ አረም ከተከሰተበት ጊዜ አንስቶ ላለፉት ሰባት ዓመታት አረሙን ለማጥፋት ጥረት ሲያደርጉ ቆይተዋል።
አረሙን ለማስወገድ የተደረገው ጥረት በእውቀትና በቴክኖሎጂ የታገዘ ባለመሆኑ የሚፈለገውን ውጤት እያስገኘ አለመሆኑን ተናግረዋል።
በእዚህም ገዳሙ ዙሪያው በእንቦጪ እንዲዋጥና የአገር ሃብት የሆኑ የታሪክ ድርሳናትና የተለያዩ ቅርሶችን የያዘው ገዳም ህልውናው አደጋ ላይ እንዲወድቅ ማድረጉን አስረድተዋል።
አባ ኪዳነማሪያም እንዳሉት ጣና ሐይቅ የጣና ቂርቆስ አንድነት ገዳምን ጨምሮ የሀገሪቱን ታሪክ አሟልተው የያዙ ከ30 በላይ የታሪክ ድርሳናትና የተለያዩ ቅርሶችን በውስጡ የያዘ ነው።
መንግስትና ህብረተሰቡ በተናጥልና በስሜት ብቻ በሚያደርጉት ጥረት አረሙን ማጥፋት እንደማይቻል ገልጸው፣ ሐይቁ የኢትዮጵያውያን ሀብት በመሆኑ ሁሉም በእውቀትና በተደራጀ አግባብ ድጋፍ ሊያደርግ እንደሚገባ አመልክተዋል። 
“ጣና ሐይቅ ለታላቁ ሕዳሴ ግድብ ህልውና ጭምር በመሆኑመንግስት ትኩረት ሊሰጠው ይገባል” ያሉት አባ ኪዳነማሪያም በቀጣይ ህብረተሰቡን ባሳተፈ መልኩ መስራት እንደሚገባ ጠቁመዋል።
“በሐይቁ ላይ ያንዣበበው አደጋ ለአማራ ክልል ብቻ የሚተው አይደለም፤ የመላው ኢትዮጵያ ብሎም የአፍሪካ አጀንዳ ሆኖ ሊሰራ ይገባል” ያሉት ደግሞ የገዳሙ ሙዚየም ኃላፊ አባ ኃይለገብርኤል ወለደአረጋዊ ናቸው።
እንደእርሳቸው ገለጻ እንቦጭን ከሐይቁ ላይ የማስወገድ ሥራ የጣና ገዳማት መነኮሳትና የአካባቢው ህዝብ ብቻ ተደርጎ መወሰድ የለበትም።
አረሙን ለማስወገስድ መላ ኢትዮጵያዊያንን ያሳተፈና በቴክኖሎጂ የታገዘ ሥራ መስራት እንደሚገባ ጠቁመው፣ የገዳሙ መነኮሳት በሐይቁና በገዳሙ ላይ የተጋረጠውን አረም ለማጥፋት እያደረጉት ያለውን ጥረት ለመደገፍ ጣና ትረስት ፈንድ ላደረገው እገዛ ምስጋናቸውን አቅርበዋል።
የአማራ ክልል የአካባቢ፣ ደንና ዱር እንስሳት ጥበቃ ባለስልጣን ዋና ዳይሬክተር ዶክተር በላይነህ አየለ በበኩላቸው በመነኮሳቱ በኩል የተነሳው ቅሬታ አግባብና ትክክል መሆኑን ገልጸዋል።
በተያዘው ዓመት የክልሉ መንግስት ህብረተሰቡን ያሳተፈ የእንቦጭ አረም መከላከል ሥራ ለመከናወን በጣና ትረስት ፈንድ ከተሰበሰበ ብር 23 ሚሊዮን መድቦ ወደ ሥራ መግባቱን አስረድተዋል።
ባለፉት ዓመታት መንግስት አረሙን ለማስወገድ እየጣረ ቢሆንም በተደራጀ አግባብ ባለመሰራቱ ችግሩን መቅረፍ እንዳልተቻለ ጠቅሰው፣ በቀጣይ ህብረተሰቡን በተደራጀ አግባብ ለማንቀሳቀስ ኮሚቴ መቋቋሙን ተናግረዋል።
“በራሳቸው ጥረት ሐይቁን ከአረሙ ለመታደግ እየሰሩ ያሉ ግለሰቦችንና ተቋማትንም የክልሉ መንግስት በፈንዱ አማካኝነት ከሚሰበሰበው ገንዘበ ድጋፍ እያደረገ ነው” ብለዋል።
” ጣና ትረስት ፈንድ ” ጣና ሐይቅ ከተደቀነበት አደጋ ለመታደግ ባለፈው ዓመት በአገር ውስጥና በውጪ በሚገኙ ኢትዮጵያዊያን የገንዘብ ድጋፍ መቋቋሙ ይታወሳል።
በትረስት ፈንዱ እስካሁን 54 ነጥብ 6 ሚሊዮን ብር የተሰበሰበ ሲሆን ገንዘቡም ህብረተሰቡን ባሳተፈና በእውቀት የታገዘ እንቦጭን የማስወገድ ስራ ለማከናውን እንደሚውል ታውቋል።
  </TEXT>
</DOC>
<DOC>
 <DOCNO>170</DOCNO>
   <TEXT>
﻿እምቦጭ አረምን ለማስወገድ የ20 ሚሊዮን ብር ዕርዳታ ተሰጠ
በእስር ላይ የሚገኙት የኬኬ ድርጅት ባለቤት አቶ ከተማ ከበደ በጣና ሐይቅ ላይ የተንሰራፋውን እምቦጭ አረም ለማስወገድ የ20 ሚሊዮን ብር ዕርዳታ ሰጡ።
አቶ ከተማ ከበደ፣ ዕርዳታውን ያደረጉት በወኪላቸውና በድርጅታቸው  ምክትል ዋና ሥራ አስኪያጅ በአቶ ቦጋለ ማሞ አማካይነት ነው፡፡
የኬኬ ድርጅት ምክትል ዋና ሥራ አስኪያጁ እንዳሉት አቶ ከተማ ከበደ ዕርዳታውን ያደረጉት በሁለት መንገዶች ነው፡፡ —  በጥሬ ገንዘብና ማሽን በመግዛት፡፡
ስጦታው የተበረከተውም ለአማራ ክልላዊ መንግሥት የአካባቢና ደን ጥበቃ ዋና ዳይሬክተር ዶ/ር በላይነህ አየለ መሆኑ ተነግሯል፡፡
ይሄው እርዳታም በጥሬ ገንዘብ 15 ሚሊዮን ብርና አምስት ሚሊዮን ብር ግምት ያለው ማሽን መሆኑን አቶ ቦጋለ ተናግረዋል፡፡
አቶ ከተማ ‹‹የእኔና የድርጅቴ መኖር ደስ የሚለውና ውጤታማ የሚሆነው ከአገሬ ጋር ነው፤›› ሲሉ እስር ቤት ሆነው ዕርዳታው እንዲደርስላቸው መልእክት መላካቸው ተነግሯል፡፡
እንደ ምክትል ዋና ሥራ አስኪያጁ ገለጻ፣ በጥሬ ገንዘብ ከተሰጠው አስራ አምስት ሚሊዮን ብር አሥር ሚሊዮኑ ሰባት የአረም ማስወገጃ ማሽን ሊገዛ ይችላል፡፡
የአማራ ክልል አካባቢና ደን ጥበቃ ዋና ዳይሬክተር ዶ/ር በላይነህ አየለ ዕርዳታውን አስመልክቶ እንደተናገሩት፣ አንድ ማሽን ተገዝቶ አረሙን የማስወገድ ሥራ ተጀምሯል፡፡ ነገር ግን ማሽኑ አረሙን ከሰበሰበ በኋላ ወደ ውጭ መጣል ስለሚያስፈልግ፣ ይኼንን ችግርና በአጠቃላይ እምቦጭ አረምን ለማስወገድ፣ የኬኬ ኃላፊነቱ የተወሰነ የግል ማኅበር ባለቤት ያደረጉት ዕርዳታ ጥሩ ድጋፍ እንደሚሆን ገልጸዋል፡፡
ከማሽን ጋር በተያያዘ የነበረውን ችግር ሥር ነቀል በሆነ መንገድ እንደሚፈታላቸውም ነው የተናገሩት፡፡
አቶ ከተማ በለገሱት ገንዘብ የሚገዙት ማሽኖችም ሆኑ ዋሽንግተን ዲሲ የሚገኘው መድኃኔዓለም ቤተ ክርስቲያን ገዝቶ በዕርዳታ የሰጠውን ማሽን፣ ወደ ሐይቁ ለማስገባት መንገድ እየተሰራ መሆኑን አብራርተዋል፡፡
እስካሁን በሌሎች ግለሰቦችና ዋሽንግተን ዲሲ የሚገኘው መድኃኔዓለም ቤተ ክርስቲያን ከገዛው ማሽን ጋር ሦስት ማሽኖች እንዳሉ ዶክተር በላይነህ ገልጸዋል።
  </TEXT>
</DOC>
<DOC>
 <DOCNO>171</DOCNO>
   <TEXT>
﻿በእንቦጭ አረም የጣና ቂርቆስ አንድነት ገዳም ህልውና ስጋት ውስጥ ነው… የገዳሙ መነኮሳት
204
Share
ባህርዳር የካቲት 11/2011 በጣና ሐይቅ ላይ የተከሰተውን የእንቦጭ አረም በህዝብ ተሳትፎ የማስወገድ ሥራ ውስን በመሆኑ የገዳሙ ህልውና ስጋት ውስጥ መሆኑን የጣና ቂርቆስ አንድነት ገዳም መነኮሳት ገለጹ።
የገዳሙ መነኮሳት እንቦጭን ለማስወገድ ለሚያከናውኑት ተግባር “ከጣና ትረስት ፈንድ” የ825 ሺህ 125 ብር ድጋፍ የተደረገ ሲሆን ገንዘቡም እንቦጭን ለማስወገድ የሚያስችል ጀልባ ለመግዛት ይውላል ተብሏል።
በገንዘብ ርክክቡ ወቅት የገዳሙ አፈ መምህር አባ ኪዳነማሪያም እንደገለጹት የገዳሙ መነኮሳት የእንቦጭ አረም ከተከሰተበት ጊዜ አንስቶ ላለፉት ሰባት ዓመታት አረሙን ለማጥፋት ጥረት ሲያደርጉ ቆይተዋል።
አረሙን ለማስወገድ የተደረገው ጥረት በእውቀትና በቴክኖሎጂ የታገዘ ባለመሆኑ የሚፈለገውን ውጤት እያስገኘ አለመሆኑን ተናግረዋል።
በእዚህም ገዳሙ ዙሪያው በእንቦጪ እንዲዋጥና የአገር ሃብት የሆኑ የታሪክ ድርሳናትና የተለያዩ ቅርሶችን የያዘው ገዳም ህልውናው አደጋ ላይ እንዲወድቅ ማድረጉን አስረድተዋል።
አባ ኪዳነማሪያም እንዳሉት ጣና ሐይቅ የጣና ቂርቆስ አንድነት ገዳምን ጨምሮ የሀገሪቱን ታሪክ አሟልተው የያዙ ከ30 በላይ የታሪክ ድርሳናትና የተለያዩ ቅርሶችን በውስጡ የያዘ ነው።
መንግስትና ህብረተሰቡ በተናጥልና በስሜት ብቻ በሚያደርጉት ጥረት አረሙን ማጥፋት እንደማይቻል ገልጸው፣ ሐይቁ የኢትዮጵያውያን ሀብት በመሆኑ ሁሉም በእውቀትና በተደራጀ አግባብ ድጋፍ ሊያደርግ እንደሚገባ አመልክተዋል። 
“ጣና ሐይቅ ለታላቁ ሕዳሴ ግድብ ህልውና ጭምር በመሆኑመንግስት ትኩረት ሊሰጠው ይገባል” ያሉት አባ ኪዳነማሪያም በቀጣይ ህብረተሰቡን ባሳተፈ መልኩ መስራት እንደሚገባ ጠቁመዋል።
“በሐይቁ ላይ ያንዣበበው አደጋ ለአማራ ክልል ብቻ የሚተው አይደለም፤ የመላው ኢትዮጵያ ብሎም የአፍሪካ አጀንዳ ሆኖ ሊሰራ ይገባል” ያሉት ደግሞ የገዳሙ ሙዚየም ኃላፊ አባ ኃይለገብርኤል ወለደአረጋዊ ናቸው።
እንደእርሳቸው ገለጻ እንቦጭን ከሐይቁ ላይ የማስወገድ ሥራ የጣና ገዳማት መነኮሳትና የአካባቢው ህዝብ ብቻ ተደርጎ መወሰድ የለበትም።
አረሙን ለማስወገስድ መላ ኢትዮጵያዊያንን ያሳተፈና በቴክኖሎጂ የታገዘ ሥራ መስራት እንደሚገባ ጠቁመው፣ የገዳሙ መነኮሳት በሐይቁና በገዳሙ ላይ የተጋረጠውን አረም ለማጥፋት እያደረጉት ያለውን ጥረት ለመደገፍ ጣና ትረስት ፈንድ ላደረገው እገዛ ምስጋናቸውን አቅርበዋል።
የአማራ ክልል የአካባቢ፣ ደንና ዱር እንስሳት ጥበቃ ባለስልጣን ዋና ዳይሬክተር ዶክተር በላይነህ አየለ በበኩላቸው በመነኮሳቱ በኩል የተነሳው ቅሬታ አግባብና ትክክል መሆኑን ገልጸዋል።
በተያዘው ዓመት የክልሉ መንግስት ህብረተሰቡን ያሳተፈ የእንቦጭ አረም መከላከል ሥራ ለመከናወን በጣና ትረስት ፈንድ ከተሰበሰበ ብር 23 ሚሊዮን መድቦ ወደ ሥራ መግባቱን አስረድተዋል።
ባለፉት ዓመታት መንግስት አረሙን ለማስወገድ እየጣረ ቢሆንም በተደራጀ አግባብ ባለመሰራቱ ችግሩን መቅረፍ እንዳልተቻለ ጠቅሰው፣ በቀጣይ ህብረተሰቡን በተደራጀ አግባብ ለማንቀሳቀስ ኮሚቴ መቋቋሙን ተናግረዋል።
“በራሳቸው ጥረት ሐይቁን ከአረሙ ለመታደግ እየሰሩ ያሉ ግለሰቦችንና ተቋማትንም የክልሉ መንግስት በፈንዱ አማካኝነት ከሚሰበሰበው ገንዘበ ድጋፍ እያደረገ ነው” ብለዋል።
” ጣና ትረስት ፈንድ ” ጣና ሐይቅ ከተደቀነበት አደጋ ለመታደግ ባለፈው ዓመት በአገር ውስጥና በውጪ በሚገኙ ኢትዮጵያዊያን የገንዘብ ድጋፍ መቋቋሙ ይታወሳል።
በትረስት ፈንዱ እስካሁን 54 ነጥብ 6 ሚሊዮን ብር የተሰበሰበ ሲሆን ገንዘቡም ህብረተሰቡን ባሳተፈና በእውቀት የታገዘ እንቦጭን የማስወገድ ስራ ለማከናውን እንደሚውል ታውቋል።
  </TEXT>
</DOC>
<DOC>
 <DOCNO>172</DOCNO>
   <TEXT>
﻿ጣና ሐይቅ
ጣና ሐይቅ የአባይ (ብሉ ናይል) ወንዝ ምንጭ ሲሆን ከኢትዮጵያ አንደኛ ትልቁ ሐይቅ ነው። 84 ከ.ሜ. ረጅም እና 66 ኪ.ሜ. ሰፊ ነው። ባጠቃላይ 3,500 ካሬ ኪ.ሜ. ይሸፍናል። በቁጥር እርግጠኛ መሆን ባይቻልም ብዙ ደሴቶች በሐይቁ ላይ ይገኛሉ። ባንዳንዶቹ ላይም (ለምሳሌ በደጋ ደሴት) የድሮ የኢትዮጵያ መሪዎች መቃብሮች ሲገኙ ኢትዮጵያ ውስጥ ክርስትናን ለመጀመሪያ ያስተዋወቀው አቡነ ሰላማ መቃብርም በዚሁ ሃይቅ ይገኛሉ።
የጣና ሃይቅን የሚመግቡ 3ቱ ዋና ወንዞች ርብ፣ ጉማሬ ወንዝ ና ትንሹ አባይ በመባል ይታወቃሉ።
አሁን ባለው ይዞታ የጣና ሃይቅ 1,454 ቶን አሳ በአመት ይመረታል። ነገር ግን ይሄ የምርት ሃይቁ ያለምንም ችግር ሊያስተናግድው ከሚችለው 15 በመቶው ያህል ብቻ ነው። 

  </TEXT>
</DOC>
<DOC>
 <DOCNO>173</DOCNO>
   <TEXT>
﻿ዜና ጣና
በአሜሪካ ዋሽንግተን ዲሲ ‹‹ዓለማቀፉ የጣና መልሶ ማቋቋም ማህበር ››እንቦጭን ለማስወገድ የሚውል ከ1 መቶ ሺህ ዶላር በላይ ገቢ ማሰባሰቡን ገለጸ፡፡
ባህር ዳር፡ መጋቢት 9/2010 ዓ/ም(አብመድ)በዛሬው ዕለት ‹‹ጤና ለጣና 2018 ወይም ያለምንም ልዩነት ለጣና ጤንነት›› በሚል መሪ ሀሳብ በዋሽንግተን ዲሲ የገቢ ማሰባሰቢያ ፕሮግራም ተካሂዷል፡፡
የፕሮጀክቱ መስራችና አስተባበሪ ዶክተር ሶሎሞን ክብረት ከዋሽንግተን ዲሲ ለአማራ ብዙኃን መገናኛ ድርጅት እንደገለጹት በዕለቱ ለጣና ጤንነት ወይም ደህንነት የሚውል ከ100 ሺህ ዶላር በላይ ገቢ ከኢትዮጵያውን ዲያስፖራዎች ተሰብስቧል፡፡
በዋሽንግተን ዲሲ የመድሀኒያለም ቤተክርስትያን በበኩሏ በዕለቱ አንድ የእንቦጭ ማስወገጃ ማሽን ለመለገስ ቃል ገብታለች፡፡
አንጋፈው ሙዚቀኛ ሙሀመድ አህመድን ጨምሮ በመድረኩም በርካታ ኢትዮጵያውን አርቲስቶች በገቢ ማሰባሰቢያ ፕሮግራሙ ተሳትፈዋል፡፡
ዓለማቀፉ የጣና መልሶ ማቋቋም ማህበር (Global Coalition for Lake Tana Restoration ) ተጨማሪ ማጨጃ ማሽኖችን ለመግዛትና የሰውሃይል ስልጠና ለመስጠት እንዲሁም የተለያዩ ሃይቁን መልሶ ለማቋቋም የሚያግዙ አሰራሮችን ለመዘርጋትና ጥናቶችን ለማካሄድ ተጠናክሮ እንደሚቀጥል ተገልጧል፡፡
  </TEXT>
</DOC>
<DOC>
 <DOCNO>174</DOCNO>
   <TEXT>
﻿ ጤና ለጣና በሚል እምቦጭ አረምን ለመከላከል በዋሽንግተን ዲሲ በተካሄደው የገቢ ማሰባሰቢያ በአንድ ቀን ብቻ 140ሺ የአሜሪካን ዶላር ተሰበሰበ። በዝግጅቱ ከ1 ሺ በላይ የሚሆኑ የአካባቢው ተቆርቋሪ ኢትዮጵያውያን ተገኝተዋል። በመድረኩ በርካታ ታዋቂ ድምጻውያንና ኮመዲያን ተገኝተው ለዝግጅቱ ድምቀት ሰጥተውታል። የዝግጅቱ አስተባባሪ አለም አቀፍ ትብብር የጣና መልሶ ማልማት ድርጅት ሰብሳቢ ዶክተር ሰለሞን ክብረት ጣናን ከጥፋት ለመታደግ የባለሙያዎች ቡድን የጥናትና የቴክኒክ እገዛ ማድረጉንና እምቦጭ አረሙን የሚያስወግድ መሳሪያ ወደ ስፍራው መላኩን ገልጸዋል። እምቦጭ የተባለው መጤ አረም የጣና ሃይቅን ከፊል ገጽታ በመውረር የጥፋት አደጋ በመደቀኑ ብዙዎችን ያሳሰባ ጉዳይ ከሆነ ሰነባብቷል። በጣና ላይ የተካሄደው ጥናት እንደሚያመለክተው የጣና ሃይቅ ከ5 ሺህ ሔክታር በላይ ገጽታው በእንቦጭ አረም ተወሯል። እምቦጭ አረሙን ማን እንዳመጣው በውል ባይታወቅም ሆን ተብሎ የተሰራጨ እንደሆነ የሚገምቱ ብዙ ናቸው። አረሙ ከመስፋፋቱ በፊትስ ለምን በጊዜ መከላከል አልተቻለም በሚል የሚጠይቁም በርካታ መሆናቸው ነው የሚታወቀው። እምቦጭ አረም ከተከሰተና ችግሩ ከታወቀ በኋላ የጣና ሃይቅ ተቆርቋሪዎች ሕዝብን በማስተባበር ከፍተኛ ርብርብ ሲያደርጉም ቆይተዋል። ከነዚሁ ጥረቶች መካከል በአሜሪካ የተቋቋመው አለምአቀፍ ትብብር የጣና መልሶ ልማት ድርጅት የተሰኘው ተቋም ከፍተኛ ስራ እያከናወነ ይገኛል። የተቋሙ ሰብሳቢ ዶክተር ሰለሞን ክብረት ለኢሳት እንደገለጹት እምቦጭ አረምን ለመከላከል በ4 መንገዶች ስራ እየተሰራ ይገኛል። በዚሁ መነሻነትም የገንዘብ ማሰባሰብ ስራው ተጀምሮ በአትላንታ ብቻ ከ67ሺ ዶላር በላይ ተሰብስቦ እምቦጭ አረምን የሚከላከል የማጨጃ ማሽን በ68 ሺ ዶላር ተገዝቶ ወደ ኢትዮጵያ መላኩን አስታውቀዋል። ከዚህ በመቀጠልም የጣናን ሕልውና በአስተማማኝ ደረጃ ለመጠበቅ ጥረቱ ቀጥሎ ትላንት በዋሽንግተን ዲሲ የገቢ ማሰባሰቢያ ተካሂዷል። በዚሁም ከ1ሺ 5 መቶ የማያንሱ የጣና ሃይቅ ተቆርቋሪዎች ተገኝተው በአንድ ቀን ብቻ 140ሺ ዶላር አሰባስበዋል። በዝግጅቱ ታዋቂውን ድምጻዊ መሃመድ አህሙድን ጨምሮ በርካታ የኪነጥበብ ሰዎች እንዲሁም ኮመዲያን ተገኝተው ዝግጅቱን አድምቀውታል። በዝግጅቱ አስተባባሪነት ጣይቱ የትምህርትና የባህል ማዕከል፣ ጎጃም አሊያንስና ርዮት የተባሉ ተቋማት መሳተፋቸውን ለማወቅ ተችሏል። በዝግጅቱ ከተሳተፉ የአካባቢው ተቆርቋሪዎች መካከል ወይዘሮ አቢ ታደሰ ስለ ጣና ያላትን ትዝታ በማውሳት ሃይቁን ለመታደግ በዝግጅቱ ላይ መገኘቷን ገልጻለች። ጤና ለጣና በተሰኘው መድረክ የጣና ችግርን ብቻ ሳይሆን በሃገሪቱ በአሁኑ ወቅት ያለውን ችግር ለመፍታት ሁላችንም የዜግነታችንን እንወጣለን ሲሉም የመድረኩ ተሳታፊዎች ለኢሳት ገልጸዋል።
  </TEXT>
</DOC>
<DOC>
 <DOCNO>175</DOCNO>
   <TEXT>
﻿የጣና ሐይቅን የወረረ ከአራት ሺህ 700 ሄክታር በላይ የእምቦጭ አረም ተወገደ
ባህርዳር ጥር 23/2010 የጣና ሀይቅን ከእምቦጭ አረም ለመከላከል በተደረገው ጥረት ከአራት ሺህ 700 ሄክታር በላይ የሚሸፍነውን ቦታ ማፅዳት መቻሉን የአማራ ክልል አካባቢ ጥበቃ ደንና ዱር እንስሳት ባለስልጣን አስታወቀ።
በባለስልጣኑ የእምቦጭ ማስወገድ አስተባባሪ ወይዘሮ በፍትሃ ጤናው እንደገለፁት አረሙን  ማስወገድ የተቻለው ባለፉት ስድስት ወራት የአካባቢውንና ከሌሎች አካባቢዎች የሚመጡ በጎ ፈቃደኛን በማሳተፍ ነው።
የተወገደው አረም ጂፒኤስ በተባለው የመለኪያ መሳሪያ ከተለየው 5 ሺህ 400 ሄክታር ከሚጠጋው የውሃው አካል ውስጥ እንደሆነም አመልክተዋል፡፡
የእምቦጭ አረሙን በማስወገዱ ተግባር ከክልሉ ውስጥና ከክልሉ ውጭ ያሉ ለሀይቁ ተቆርቋሪ የሆኑ ከ214 ሺህ 500 በላይ ሰዎች የተሳተፉ ሲሆን ከመካከላቸውም 24 ሺህ የሚጠጉት ሴቶች ናቸው።
ህብረተሰቡ በጉልበቱ ያደረገው አስተዋጽኦ ከ10 ሚሊዮን ብር በላይ እንደሚገመትም አስተባባሪው ጠቅሰዋል።
በሀይቁ ዙሪያ በሚገኙ 11 ወረዳዎች የተከሰተውን የእምቦጭ አረም በህብረተሰቡ ተሳትፎ ለማስወገድ ጥረት እየተደረገ ቢሆንም ከአረሙ አስቸጋሪ የመራቢያ ባህሪያት የተነሳ የስርጭት አድማሱን ማስቆም እንዳልተቻለ ጠቁመዋል።
የሰውን ጉልበት የሚያግዙ ማሽናሪዎችን ወደ ተግባር ለማስገባት ጥረት እየተደረገ መሆኑን  ጠቅሰው ሆኖም እስካሁን ከሙከራ የዘለለ ውጤታማ የማፅጃ ማሽን ማሰማራት እንዳልተቻለም አብራርተዋል።
በጎንደር ማዕከላዊ ዞን የጎንደር ዙሪያ የአካባቢ ጥበቃ ዘላቂነት ማረጋገጥ የስራ ሂደት ቡድን መሪ አቶ ማንደፍሮ ቸኮለ በበኩላቸው በህብረተሰቡ አቅም ብቻ አረሙን ማስወገድ እንዳልተቻለ ተናግረዋል።
አቶ ማንደፍሮ ባለፉት ስድስት ወራት የአካባቢውን ህዝብ በማስተባበር 760 ሄክታር በእንቦጭ የተወረረ የሀይቁን አካል ከአረሙ ማፅዳት እንደተቻለ በማመልከት።
ሆኖም አረሙ ከዕለት ዕለት የሀይቁን አካልና ዳርቻውን እየወረረ የአርሶ አደሩን የእንስሳት መኖ ማጥፋቱንም ጠቁመዋል።
የእንቦጭ አረም የእርሻ መሬታቸውን ሳይቀር መውረሩንና ከመስኖ ልማት ስራ ውጭ እያደረጋቸው መሆኑን የገለፁት ደግሞ በጎንደር ዙሪያ ወረዳ የለንባ ቀበሌ አርሶ አደር ማሬ ደምሳሽ ናቸው።
ሌሎች የግብርና ስራዎቻቸውን በመተው በሳምንት ሁለት ቀናት አረሙን በማስወገድ ስራ ቢጠመዱም አረሙ በየጊዜው እየተስፋፋ መምጣቱን ጠቅሰዋል።
መንግስት የአርሶ አደሩን ጉልበት የሚያግዙ ዘመናዊ ማሽኖችን በፍጥነት አቅርቦ ስራው ካልታገዘ በቀር በሰው ጉልበት ብቻ ችግሩን ማጥፋት እንደማይቻል ነው የተመለከተው።
አረሙን ለማስወገድ ባለፉት ስድስት  ዓመታት በተደረገ የህብረተሰቡ ተሳትፎ  በእንቦጭ ተወሮ የነበረን የሀይቁን ክፍል ለማፅዳት ጥረት ሲደረግ ቢቆይም አሁንም ሀይቁን ሙሉ በሙሉ ከችግሩ ማውጣት አልተቻለም ነው የተባለው።

  </TEXT>
</DOC>
<DOC>
 <DOCNO>176</DOCNO>
   <TEXT>
﻿ጣና ሐይቅ ላይ ለ2013 ዓ.ም የሚተርፍ አረም በማይኖርበት ደረጃ ለማፅዳት የቅደም ዝግጅት ሥራ መጠናቀቁን ኤጀንሲው አስታወቀ፡፡
ባሕር ዳር፡ ጥቅምት 17/2012 ዓ.ም (አብመድ) ጣና ሐይቅን ለመታደግ ሀብት እና ሐሳብን በማቀናጀት ለመጠቀም የሚያስችል ዝግጅት ማድረጉን የጣና ሐይቅ እና ሌሎች ውኃማ አካላት ጥበቃና ልማት ኤጀንሲ አስታውቋል፡፡
ጣና ሐይቅ በእንቦጭ አረም ከተወረረ እና አደጋ ከተጋረጠበት ስምንት ዓመታት ተቆጥረዋል፡፡ አረሙ ከጊዜ ወደ ጊዜ እየሰፋ ይገኛል፤ ዘንድሮም ተጨማሪ ቦታዎችን አካልሎ ተስፋፍቷል፡፡
ለአብነትም በጣቁሳ ወረዳ አካባቢ ያለው የጣና ውኃማ ክፍል በዘንድሮው ዓመት አረሙ እንደታየበት የጣና ሐይቅ እና ሌሎች ውኃማ አካላት ጥበቃና ልማት ኤጀንሲ ዋና ሥራ አስኪያጅ ዶክተር አያሌው ወንዴ በተለይም ለአብመድ ተናግረዋል፡፡
የዘንድሮውን የስርጭት መጠን እና ሽፋን ለመለየት የተለየ መንገድ በመጠቀም መረጃ እየተሰበሰበ መሆኑንም ዋና ሥራ አስኪያጁ ተናግረዋል፡፡ በዚህም የሐይቁን ዳርቻ መሠረት ያደረገ 197 ኪሎ ሜትር የተፅዕኖ አካባቢ እንደተለዬ ነው የገለጹት፡፡
ለ2013 ዓ.ም የሚተርፍ አረም በማይኖርበት ደረጃ ለማጽዳት የቅደም ዝግጅት ሥራ መጠናቀቁንም ነው የገለጹት፡፡ የሚታዬውን አረም ዘንድሮ ሙሉ በሙሉ ማስወገድ ከተቻለ ደግሞ በሚቀጥለው ዓመት የሚኖረውን ስርጭት 20 በመቶ እንዲቀንስ እንደሚያደርገው አስረድተዋል፡፡ በዚህ ዓመት የሚታዬው አረም ተወገደ ማለት የተበተነው ዘርና ቁርጥጣራጭ መልሶ ሊያገረሽ የሚችል መሆኑን ግምት ውስጥ በማስገባት ነው ይህንን ያሉት፡፡
ዕቅዱ እንዲሳካ ደግሞ ሀብት እና ሐሳብ ሳይበታተን ወደ አንድ በማምጣት ጉልበት በሚፈጥር መንገድ ለመጠቀም የሚያስችል ቅድመ ዝግጅት መደረጉን ነው ዶክተር አያሌው የተናገሩት፡፡
ለዚህም የኅብረተሰቡ ቁርጠኛ ተነሳሽነት፣ የመንግሥት ትኩረት፣ የልማት ድርጅቶች እና የዓለማቀፉ ማኅበረሰብ ድጋፍን ማስተባበር ይጠይቃል፡፡ ሕዝቡ ከሕዳር 1 ቀን 2012 ዓ.ም ጀምሮ ጣናን ከእምቦጭ ለማጽዳት ሥራው 45 ቀናትን ለመስጠት መግባባት ላይ እንደደረሰ እና ከአንድ ወር በኋላም ከፌደራል እና ከክልል የሥራ ኃላፊዎች ጋር ጣናን በሚመለከት ምክክር እንደሚደረግ ሥራ አስኪያጁ አስረድተዋል፡፡ 
ከተለያዩ አጋር አካላት የተሰጡ ማሽነሪዎች ሙሉ በሙሉ በሐይቁ ዙሪያ አገልግሎት ላይ እንዲውሉ እየተሠራ እንደሆነም ታውቋል፡፡ የኅብረተሰቡን ጉልበት የሚተካ አማራጭ ግን እንደሌለ ነው ዶክተር አያሌው የተናገሩት፡፡ በመሆኑም ባሕላዊ፣ ሥነ ሕይወታዊ እና ሳይንሳዊ የመፍትሔ አማራጮችን አቀናጅተው ለመጠቀም እየተሠራ ይገኛል፡፡
  </TEXT>
</DOC>
<DOC>
 <DOCNO>177</DOCNO>
   <TEXT>
﻿ተከታታይነት የሚጠይቀው ጣናን የመታደጉ ጥረት
እምቦጭ የሚል ስያሜ የተሰጠውን የዉኃ ላይ አረም ከጣና ሐይቅ ላይ ለማስወገድ የዘመቻ የመሰሉ እንቅስቃሴዎች በክረምቱ እና ክረምቱ ከወጣ በኋላም ታይተዋል። ይህ የዉኃ ቀበኛ ተክል ግን እንደውም ከዚህ ቀደም ወዳልታየባቸው አካባቢዎች ሁሉ እየተዛመተ መሆኑን ለመረዳት ችለናል። አረሙን የማጥፋት የሚደረጉ ጥረቶች እንዴት ይቀጥሉ?
This video file cannot be played.
(Error Code: 102630)
አውዲዮውን ያዳምጡ። 11:09
ከሰው ኃይል ጋር በርከት ያሉ ማሽኖች ለማጥፋቱ ቢሰማሩ ይመከራል፤
አገሬው እምቦጭ እያለ የሚጠራው የዉኃ ላይ አረም የጣና ሐይቅ ከወረረ ከስድስት ዓመታት በላይ እንደተቆጠረ ሁኔታውን በቅርበት የሚከታተሉ የአካባቢው ምሁራን ይናገራሉ። ቀደም ሲል በሐይቅ አቅራቢያ የሚኖሩ አርሶ አደሮች እየቆረጡም ሆነ እየነቀሉ ሊያጠፉት የሞከሩ ቢሆንም እያደር መስፋፋቱ የቀጠለው አግባብ ያለው አረሙን የማጥፋት ርምጃ ባለመወሰዱ እንደሆነ ነው በባህር ዳር ዩኒቨርሲቲ የዉኃ ስነምህዳር ተባባሪ ፕሮፌሰር ዶክተር አያሌው ወንዴ የገለፁልን። የሐይቁን ዉኃ በክረምት እና በጋ የሚኖር የመቀነስ እና መጨመር ሁኔታ ተከትሎ መሬቱን ለእርሻም ሆነ ለግጦሽ በዘፈቀደ መጠቀሙም ሌላው አረሙን የልብ ልብ ሰጥቶ ለመስፋፋቱ መንስኤ መሆኑንም ይናገራሉ።
አረሙን ለማጥፋት የሚደረገው ጥረት የተፈለገውን ያህል ውጤት ማምጣት ያልቻለው ተከታታይ ሥራ ባለመሠራቱ እንደሆነ ነው ዶክ
 Äthiopien - Tana See - Kleine Maschine (Aragaw Desta)
አራጋው የሠራት ትንሿ የእምቦጭ መንቀያ ማሽን
ተር አያሌው ወንዴ ያስገነዘቡት። እምቦጭ በሚወገድበት ጊዜ የሚወድቁ ፍሬዎቹም ሆኑ ቅንጣቢዎቹ የመብቀል እና የመራባት ዕድላቸው ሰፊ መሆኑም ልብ እንዲባልም አሳስበዋል። ጣና ላይ ቀደም ሲል አረሙን ያስተዋለው የአካባቢው አርሶ አደር የክረምቱን ወራት እየጠበቀ በራሱ ዘዴ ሲያጠራው መሰንበቱን በማስታወስም፤ ከቅርብ ጊዜ ወዲህ ችግሩ በስፋት በመነገሩ ሌላው ወገን ማሽን ይዞ መጥቶ ይረዳኛል በሚል መዘናጋት እንደታየበትም ሳይጠቅሱ አላለፉም። የማሽን ጉዳይ ከተነሳ በውጭ ሃገራት ያሉ ለዚህ ተግባር የሚውሉ ማሽኖችን ተመልክቶ የራሱን ዲዛይን ቀርጾ ማሽኑን በመሥራት ሙከራ ያደረገ ወጣት የሜካኒካል ኢንጂነሪንግ ምሩቅ አራጋው ደስታ ስለጥረቱ እንዲህ ይላል።
ይህ ማሽን እምቦጩን ነቅሎ ያዘለውን ውኃም ጨምቆ የሚያወጣ ነው። አራጋው እንደታዘበው የአረሙ 95 በመቶ ውኃ ነው። በጣና ሐይቅ ላይ እንደልቡ የተንሰራፋው እምቦጭ አረም ታዲያ በዚህች ትንሽ ማሽን ተነቅሎ እንደማያልቅ የገለፀው አራጋው ሌሎች ተጨማሪ ማሽኖች ስለሚያስፈልጉ ያንን እውን ለማድረግ ድጋፍ እያፈላለገ መሆኑንም ተናግሯል። የግሉ አቅም እጅግም ስለማያወላዳም ከባህር ዳር ዩኒቨርሲቲ ጋር በመተባበር ተለቅ ያለ እና እሱ ከሰራት ከመጀመሪዋና ማሽን አምስት እጥፍ መያዝ የምትችል በመሥራት ሂደት ላይ መሆኑንም ያብራራል።
 Äthiopien - Tana See - Kleine Maschine (Aragaw Desta)
ትንሿ እምቦጭ መንቀያ ማሽን በሙከራ ሥራ ላይ
50 በመቶ ሥራው መከናወኑን የገለፀልንን የማሽን ግንባታ ሥራ ለማጠናቀቅም ለሥራው የሚያስፈልጉ ቁሳቁሶች ግዢ ፈጣን ባለመሆኑ እንጂ በአንድ ወር ውስጥ ሊያልቅ ይችል እንደነበረም ሳይገልጽ አላለፈም። በዚህ ሥራው የማማከሩን ድርሻ የያዙት መምህሩ አቶ ብሩክ ግርማም ትልቅ ሚና እንዳላቸው ነው ከአራጋው የተረዳነው።
የጣና ሐይቅ መጎዳት የብዙዎችን ስሜት የነካ መሆኑን አፅንኦት የሰጡት አቶ ብሩክ ለማሽኑ የሚሆኑ የተወሰኑ ዕቃዎችን ማምረት ገሚሱን ደግሞ በፍጥነት መግዛት ቢቻል አንድ ብቻ ሳይሆን በርከት ያሉ ማሽኖችን በአጭር ጊዜ ውስጥ መሥራት ይቻል እንደነበርም አመልክተዋል።
ከጣና ሐይልቅ ላይ እምቦጭን ለማጥፋት ማሽን በመገንባት ሥራ የተጠመደው አራጋው ደስታ በየጊዜው የአረሙን ይዞታ እየተመላለሰ እንደሚመለከት ነው የነገረን። እሱም ሆነ ሌሎቹ ወገኖች ያስተዋሉት እምቦጭን በሰው ኃይል ብቻ ማጥፋት ከማድከም የዘለለ ውጤት እንደማይኖረው ነው።
እምቦጭን ከጣና ሐይቅ ላይ ለማስወገድ የተለያዩ እንቅስቃሴዎች እንደሚደረጉ ይሰማል። ጉዳዩን በቅርበት የሚከታተሉ ባለሙያዎች የሚሰጧቸዉን ምክሮች ከግምት በማስገባት ጥረቶቹ ለውጤት እንዲበቁ ማድረጉ አማራጭ የሚኖረው አይመስልም። እናም ዛሬም ጣና ድረሱልኝ ማለቱን እንደቀጠለ ነዉ።
  </TEXT>
</DOC>
<DOC>
 <DOCNO>178</DOCNO>
   <TEXT>
﻿‹‹ጣና ላይ የተከሰተው የእንቦጭ አረም የእኛም ችግር ስለሆነ የበኩላችንን እናደርጋለን፡፡›› የሀረማያ ዩኒቨርሲቲ ተማሪዎች
‹‹ኢትዮጵያዊነት ለሌላው ችግር ሁሉም በአንድነት በመገኘት ነፃ ማውጣት ነው፡፡›› የሀረማያ ዩኒቨርሲቲ
ባሕር ዳር፡ መጋቢት 01/2011ዓ.ም (አብመድ) ጣና ሐይቅ ላይ የተከሰተውን የእንቦጭ አረም ለማጥፋት በኅብረተሰቡ፣ በባለሀብቱ እና በጎ አድራጊ ግለሰቦች እና ድርጅቶች ርብርብ እየተደረገ ነው፡፡ ይሁን እንጂ ችግሩን በዘላቂነት ከማስወገድ አንፃር የሚቀሩ ሥራዎች በመኖሩ ጣናን ከእንቦጭ ሙሉ በሙሉ ነፃ የማድረጉ ተግባር ብዙ ርቀት ይቀረዋል፡፡ በሐይቁ ላይ የተከሰተው አረም እስኪወገድ ድረስ የድርሻቸውን እገዛ ለማድረግ የሀረማያ ዩኒቨርሲቲ ተማሪዎች ዛሬ ወደ ጣና ሐይቅ እየተጓዙ ነው፡፡
ከተማሪዎቹ መካከል የሁለተኛ ዓመት የሒሳብ መዝብ አያያዝ (አካውንቲንግ) ተማሪው ዘማርያም ተሾመ ‹‹ጣና ላይ የተከሰተው የእንቦጭ አረም የእኛም ችግር ስለሆነ የበኩላችንን እናደርጋለን፡፡ እኛ ተማሪዎች የወገናችን ችግር እንደኛ ችግር ቆጥረን አሁንም ጣና ላይ የሚደረገው ርብርብ እንዲቀጥል ለማሳሰብ ነው የመጣነው›› ብሏል፡፡
የሀረማያ ዩኒቨርሲቲ የሕዝብ እና ዓለም አቀፍ ግንኙነት ዳይሬክተር አቶ ዓለምሸት ተሾመ እንደተናገሩት የሀረማያ ዩኒቨርሲቲ በተለያዩ የማኅበረሰብ አቀፍ ጉዳዮች ላይ እየሠራ ነው፤ በጣና ሐይቅ ላይ የተከሰተውን የእንቦጭ አረም ለማስወገድም ዩኒቨርሲቲው 66 ተማሪዎችን ለፀረ-እምቦጭ አረም ዘመቻ መላኩን አስታውቀዋል፡፡ ‹‹ኢትዮጵያዊነት ለሌላው ችግር ሁሉም በአንድነት በመገኘት ነፃ ማውጣት ነው፡፡ ይህን በተግባር ለማሳየት ከመላው ኢትዮጵያ ከተለያዩ አካባቢዎች የተወጣጡ የሀረማያ ዩኒቨርሲቲ ተማሪዎች እምቦጭ አረምን ከጣና ሐይቅ የማስወገድ ሥራ ላይ ተሳታፊ ለመሆን ዛሬ ከሐይቁ ይደርሳሉ፡፡
የጣና ሐይቅ በእምቦጭ አረም ከተወረረ ዓመታት ተቆጥረዋል፤ የተለያዩ ዩኒቨርሲቲዎች በምርምርና ቴክኖሎጂ አረሙን ለማስወገድ ሙከራዎችን እያደረጉ መሆኑን ቢገልጹም በተጨባጭ አረሙ ከሐይቁ ተወግዶ አልታዬም፡፡
  </TEXT>
</DOC>
<DOC>
 <DOCNO>179</DOCNO>
   <TEXT>
﻿ጣናን ከእምቦጭ ለመታደግ የተሠማሩት የኦሮምያ ወጣቶች
ከተለያዩ የኦሮምያ ልዩ ዞኖች የተውጣጡ ቁጥራቸው ከ 200 የሚበልጡ ወጣቶች የጣና ሐይቅን ከእንቦጭ አረም ለመታደግ ባህር ዳር ከተማ ይገኛሉ። መሪ ቃላቸው «ጣና የኛ ነዉ» የሚል ነው። 
This video file cannot be played.
(Error Code: 102630)
አውዲዮውን ያዳምጡ። 10:00
የኦሮምያ ወጣቶች
ከሰባት የተለያዩ የኦሮምያ ከተሞች ተውጣጥተው የጣናን ሐይቅ ከእንቦጭ ለመታደግ ሐሙስ ዕለት ጉዞ የጀመሩትን ወጣቶች በስልክ ያነጋገርኳቸው ፍቼ ከተማ ላይ ዕረፍት አድርገው ራሳቸውን በምግብ ሲያጠናክሩ ነው። ሚሊዮን ማማ የወጣቶቹን በጎ አድራጎት ጉዞ ከአዲስ አበባ ካስተባበሩት አንዱ ነው።  «የጣና ችግር የኛ ችግር መሆኑን አውቀን ነው ያስተባበርነው» ይላል።
ሚሊዮን እንደሚለው በጠቅላላው አስተባባሪዎቹን ጨምሮ 214 ሴት እና ወንድ የኦሮምያ ወጣቶች ባህር ዳር ከተማ ዘምተዋል። ከዛሬ ዓርብ ጀምሮም« ጣና የኛ ነው!» በሚል መሪ ቃል  የተሰባሰቡት ወጣቶች በአማራራ ክልል የሚገኘውን የጣና ሐይቅ ላይ የተንሳፈፈውን የውኃ አረም ለማጥፋት የመንቀል ርምጃቸዉን ያካሂዳሉ። « አረሙ እስኪወገድም ድረስ ወጣቶቹ ደግመው ሄደው ትብብራቸውን ለማሳየት ጥግጁ ናቸው።»
 Wasserhyazinthen Lake Tana Äthiopien (Adugnaw Admas )
የእንቦጭ አረም
የሰበታ ወጣቶች ሊግ ምክትል ኃላፊ የሆነችው ከበቡሽ ቶሎሳ ወደ ባህር ዳር ከተጓዙ ሴት በጎ ፈቃደኞች አንዷ ናት። እሷም በአካባቢዋ ያሉትን ወጣቶች አስተባብራለች።  እንደምትለውም የጉዟቸው አላማ አረም ከመንቀል ያለፈ ነው።« ለባህርዳር ከተማ ወጣቶች ስራው ከብዶ ሳይሆን እኛ ከጎናቸው መሆናችንን ለማሳየት ነው » ስላለች የጉዞዋቸውን አላማ ስትናገር።
በባህር ዳር ከተማ የሚገኘው የጣና ሐይቅ በአረም ከተወረረ ሰነባብቷል። የአማራ ክልል የመንግሥት ኮሚዩኒኬሽን ጉዳዮች ጽህፈት ቤት ኃላፊ አቶ ንጉሱ ጥላሁን እንደገለፁልን ባለፉት አምስት አመታት ውስጥ በተለያዩ ጊዜያት አረሙን ለማጥፋት የአካባቢው አርሶ አደሮች ጥረት አድርገዋል። የክልሉ መንግሥት ያለውን ችግር ለህዝቡ በይፋ በማሳወቁ አረሙ ትልቅ አጀንዳ መሆን እንደቻለ ይናገራሉ።
ጉዳዩ ይፋ መሆኑም እስካሁን በኦሮምያ ክልል በጎ አድራጎት ሥራ ላይ ይሳተፉ የነበሩት ወጣቶች ትኩረታቸውን ወደ አማራ ክልል እንዲያደርጉ የረዳ ይመስላል።በፍርዱ ወንድምሻው የሱሉልታ ከተማ የወጣቶች ሊግ ኃላፊ ነው።  እሱም በአካባቢው የሚገኙ ሶስት ሴቶችን ጨምሮ 31 ወጣቶች እንዲሰባሰቡ እና በጣና ሐይቅ ላይ እንዲዘምቱ አስተዋፅዎ አድርጓል። ከሱሉልታ ከተማ አራት ቀበሌዎች የተውጣጡትን ወጣቶች ለማሰባሰብ በፍርዱ እንደሚለው ቀላል ነበር። ሁሉም የተሰባሰቡት በአንድ ቀን ነው። 
የሱሉልታ ከተማ የወጣቶች ሊግ የሆነው በፍርዱ ከዚህ በፊት በአካባቢያቸው በተለይ በትምህርት ዘርፍ እና በአትክልት መትከል ሥራ እንደተሳተፉ ይገልፃል። ሩቅ ቦታ ሄዶ የበጎ አድራጎት አገልግሎት መለገስ ለነሚሊዮንም አዲስ ነገር አይደለም። ይሁንና የአሁኑን የጣናን ጉዞ ለየት የሚያደርገው ነገር አለ። ከለገጣፎ፤ ከዱከም፣ ከቢሾፍቱ ፣ ከቡራዩ፣ እና ሌሎች በአዲስ አበባ ዙሪያ ከሚገኙ አባባቢዎች የተሰባሰቡት ወጣቶች ጉልበታቸውን ተጠቅመው ጣናን ከአረም ከማፅዳት ጎን ለጎን ደግመው ደጋግመው ስለኢትዮጵያውያን  አንድነት ይመክራሉ። 
 Tanasee in Äthiopien (picture alliance/Peter Groenendijk/Robert Harding)
የጣና ሐይቅ
የወጣቶቹ ተሳትፎ በአማራ ክልልም በኩል ድጋፍ አግኝቷል። የክልሉ የመንግሥት ኮሚዩኒኬሽን ጉዳዮች ጽህፈት ቤት ኃላፊ አቶ ንጉሱ የእንቦጩን አረም ሙሉ ለሙሉ በቁጥጥር ስር ለማዋል ሌሎች መንገዶች ላይም እየተሠራ እንደሆነ ተናግረዋል።
በበጎ ፍቃደኝነት የጣናን ሐይቅ ከአረም ለማፅዳት ከኦሮምያ ክልል የተጓዙት ወጣቶች ከሁለት እስከ ሶስት ቀን በስፍራው በመቆየት ድጋፋቸውን ለማሳየት እየሞከሩ ይገኛሉ። ሌሎች ወጣቶች እንደነሱ ምን ማድረግ ይችላሉ? ሁሉም በዚህ ላይ ምላሽ አላቸው።
የጣና ሐይቅን ከእንቦጭ አረም ለመታደግ ከተለያዩ የኦሮምያ ልዩ ዞን የተውጣጡ ቁጥራቸው ከ 200 የሚበልጡ ወጣቶች ሰሞኑን ባህር ዳር በመገኘት ስለሚያደርጉት ድጋፍ የቃኘውን የወጣቶች ዓለም ዝግጅት በድምፅ ዘገባም ያገኛሉ።
  </TEXT>
</DOC>
<DOC>
 <DOCNO>180</DOCNO>
   <TEXT>
﻿ጣና ሐይቅን የማዳኑ ዘመቻ
ምሁራን እዉቀታቸዉን እያስተባበሩ ነዉ፤ ኅብረተሰቡ ደግሞ ጣናን እናድን ብሎ ተነስቷል። የጎጃምና ጎንደር ወጣቶች ከሌላ አካባቢ ያሉ ወገኖቻቸዉን አስተባብረዉ ጣናን ከወረረዉ አረም ለማላቀቅ ዘመቻቸዉን አንድ ብለዋል። ባለፈዉ ሳምንት ባህር ዳርና ጎርጎራ አካባቢ በአባይ ወንዝ እና በጣና ሐይቅ ላይ የተንሰራፋዉን የዉኃ ጠር አረም ሲነቅሉ ዉለዋል።
This video file cannot be played.
(Error Code: 102630)
አውዲዮውን ያዳምጡ። 11:35
ባለፈዉ ሳምንት የጀመረዉ ዘመቻ በዚህ ሳምንትም ይቀጥላል፤
 የዉኃ ፀር የሆነዉ ምህረት የለሹ እንቦጭ የተሰኘዉ መጤ አረም በጣና ሐይቅ እና አካባቢዉ ለመንሰራፋት ከአምስት ዓመታት ያላነሰ ጊዜ መዉሰዱን ባለፈዉ ዝግጅት ያነጋገርናቸዉ ምሁራን መግለፃቸዉ ይታወስ ይሆናል። በጉዳዩ ላይ ማብራሪያ ከሰጡን ምሁራን አንዱ የኢትዮጵያ የአካባቢ እና የደን ምርምር ተቋም ዋና ዳይሬክተር ዶክተር ዉብዓለም ታደሰም፤  መጤዉ የዉኃ አረም የሐይቁን 50 ሺ ሄክታር የሚሆን አካባቢ መሸፈኑንም ገልጸዉልናል። የእምቦጭ አረም መስፋፋት የመገናኛ ብዙሃንን ትኩረት ስቦ መነጋገሪያ መሆኑም ከዚህ በፊት በተናጠል ምንድነዉ እያሉ ይጠይቁ የነበሩ ወገኖችን ጆሮ ሳበና እንደዜጋ የበኩላቸዉን ማድረግ እንዲችሉ አሰባሰባቸዉ። የጣና ሐይቅ እና አካባቢዉ እንክብካቤ እና ጥበቃ በጎ አድራጎት ማኅበርም ተመሠረተ። ቀደም ሲል ድምፁን የሰማችሁት ቃልኪዳን ፀና የዚህ ማኅበር የባህር ዳር አስተባባሪ ነዉ፤ ከአንድ ሳምንት በፊት የአካባቢዉን ሕዝብ በማስተባበር የሠሩት ገልጾልናል፤
 Äthiopien Kampagne Save Lake Tana (Kalkidan Tsena)
«እኛ የሠራነዉ በባህር ዳር አንድ ያቋቋምነዉ የበጎ አድራጎት ማኅበር አለ፤ በአካባቢዉ ሰዉ እንዲሁም ደግሞ አዲስ አበባ እና ጎንደር ያሉ አባላቶችን አዋቅረን በጎ አድራጎት ማኅበሩ በክልሉ ተቋቁሟል። በጣናም እንዲሁም ደግሞ በአባይ ላይ በተከሰተዉ የእምቦጭ አረም በቀጥታ እኛን ይመለከተናል በሚል ሃሳብ ያንን ዘመቻ አድርገናል፤ አረሙን መንቀል ነዉ ያዉ በእጅ ያዉ ወንዝም ስለሆነ ያለዉ አማራጭ በእጅ መንቀል ነዉ። ከአካባቢ ጥበቃ እና ከወጣቶች ባህል እና ስፖርት ጋር በመተባበር እምቦጭ የመንቀል ሥራ ባለፈዉ ቅዳሜ ቀን አከናዉነናል። እንቦጩ በእጅ ተነቅሎም ዉጤታማ ሆነናል። በመቀጠልም አሁን ነሐሴ 25 ከጠዋቱ 2 ሰዓት ከ30 ላይ የከተማዉን ሕዝብ እንጠራለን ያን ቀንም ደግሞ ቀጣይ የአባይን ወንዝ ተፋሰስ ይዞ ያለዉን የእምቦጭ አረም ነቀላ ፕሮግራም እናካሂዳለን።»
ቃል ኪዳን እንደሚለዉ እምቦጭ አረም የጣናን ሐይቅ መዉረሩን እሱና መሰሎቹ ሲሰሙ ያን ያህል ጉዳት እንዳስከተለ አልተረዱትም ነበር። የመገናኛ ብዙሃንን ትኩረት ስቦ የምሁራን መነጋገሪያ መሆኑን ከተረዱ በኋላ እነሱም ለዚህ ተግባር ተነሳሱ።
«ያለዉን ነገር ስንሰማዉ ልክ እንደተራ ነገር ነበር የሚሰማዉ። አሁን ግን ያዉ ከፍተኛ ጉዳት የሚያስከትል መሆኑ በተለያዩ ሚዲያዎች እየተነገረ ነዉ። እኛም የተለያየ ነገሮችን እያነበብን በመጣንበት ሰዓት ጉዳቱ አስከፊነቱ ከፍተኛ ሆኖ አግኝተነዋል። ስለዚህ ይህን ነገር ሁሉም ወጣቶች እንዲሰሙት የባህር ዳር ተወላጆች ብቻ ሳይሆን የኢትዮጵያ ሀብት እና ንብረት ስለሆነ ሁሉም ሰዉ የእኔነት ስሜት ተሰምቶት ወደዚህ ነገር ሁሉም ትኩረት አድርጓል። ይህን ሲያደርግ ደግሞ እኛ እዚህ እንደመኖራችን ያለዉን ነገር በቅርብ እየተከታተልን ለአካባቢዉ ሰዉ እናሳዉቃለን ማለት ነዉ።»
 Äthiopien Kampagne Save Lake Tana (Kalkidan Tsena)
የባህር ዳር ወጣቶች ባካሄዱት የእምቦጭ ነቀላ ዘመቻ ከተሳተፉት ወጣቶች መካከል ትዕግሥት ሁነኛዉ አንዷ ናት። «እንግዲህ እንደአጋጣሚ ይህ መጤ አረም የተከሰተዉ በጣና ሐይቅ ሰፊ አካባቢ ይዞ ሲሆን በተጨማሪም የአባይ ወንዝ ላይ ተከስቷል። ለጊዜዉ ለተሞክሮም እንዲሆን ከባህር ዳር ከተማ አስተዳደር እና ከባህር ዳር ከተማ ወጣቶች ጋር በመተባበር የእኛ ማኅበር አባይ ላይ ወጥተን ነበር። የሕዝቡንም ንቅናቄ ለመፍጠር እንዲመች የእምቦጭንም ባህሪ አሰረጫጨቱንም ያለዉንም ሁሉን ነገር ተገንዝበን የተወሰነ አስወግደን ነዉ የተመለስነዉ።»
የእምቦጭ ፍሬ ወደ መሬት ሲወድቅ ከ10 ዓመት በላይ ለመኖር እንደሚችል ዶቼ ቬለ ከዚህ ቀደም ያነጋገራቸዉ ምሁራን ጠቁመዋል። ወጣቶቹ ይህን አረም በሚነቅሉበት ወቅት ጥንቃቄ አድርገዉ ይሆን?
«እንግዲህ ምንድነዉ አጋጣሚ ሆኖ አሁን እምቦጭ አበባም ገና ያላበበት ወቅት ነዉ። ግን እምቦጭ በአበባ እና በፍሬu ብቻ ሳይሆን ፤ በስሩም በቅጠሉም በግንዱም በብጣሽ ቅጠልም ቢሆን የሚራባ አይነት ባህርይ ነዉ ያለዉ።»
ትዕግሥት ከአፍሪቃ ሦስተኛ ከኢትዮጵያ ደግሞ አንደኛዉ ሐይቅ ጣና፤ የሀገር ሃብት በመሆኑ ሁሉም ሊጠብቀዉ እና ለትዉልድ ሊያስተላልፈዉ እንደሚገባም አሳስባለች። ከእሷ ጋር አብሮ በእምቦጭ ነቀላዉ የተሳተፈዉ ሌላዉ የባህር ዳር ወጣት ዮሐንስ ክንዴ በበኩሉ አረሙ ያካለለዉን አካባቢ እና የተሠራዉን ዘርዝሮልናል፤
 Äthiopien Kampagne Save Lake Tana (Kalkidan Tsena)
ድየጣና ሐይቅ እና አካባቢዉ እንክብካቤ እና ጥበቃ በጎ አድራጎት ማኅበር አዲስ አበባ ላይ ቅርንጫፍ አለዉ። ክርስቲያን ታደለ የኮሚቴዉ ሰብሳቢ ነዉ። የእነሱ ተሳትፎ በምን ላይ እንደሚያተኩር ገልጾልናል?
«እኛ በዋነኝነት የምንሠራዉ አዲስ አበባ የሚገኙ ዓለም አቀፍ ተቋማትን፣ ባለሀብቶችን እንዲሁም የማኅበሩን የበጎ አድራጎት ድርጅት እና አባላት በማንቀሳቀስ፤ በጎ አድራጊ ግለሰቦችን በማንቀሳቀስ አርሶ አደሮቹ ከታች የሚሠሩትን ሥራ ሊያግዙ የሚችሉ ግብዓቶችን የማሰባሰብ ሥራ ነዉ የምንሰራዉ በዋነኝነት። ፕሮጀክት ፕሮፖዛሎችንም በመቅረጽም በቀጣይነት ማኅበሩ ራሱን ችሎ የሚንቀሳቀስበት ሥራዎችን በመሥራት የሚያስችሉ ሁኔታዎችን ነዉ እያመቻቸን የምንገኘዉ።»
የጣና በእምቦጭ መወረር ጎንደርንም ቀስቅሷል። የፋሲል ከነማ እግር ኳስ ክለብ ደጋፊዎች ማኅበር ፕሬዝደንት አቶ አበበ ገብረ ሚካኤል የእግር ኳስ አፍቃሪዎቹ ኅብረተሰቡ አካባቢ ተፈጥሮዉ ላይ የተከሰተዉን እንዲያዉቀዉ እየቀሰቀሱ መሆኑን ይናገራሉ።
 Äthiopien Kampagne Save Lake Tana (Kalkidan Tsena)
በዚህ ዘመቻም ለአስተዳደር በሚመች መልኩ ሁለት መቶ ሰዎችን የፊታችን ዓርብ ይዞ ወደ ጎርጎራ የመጓዝ እቅድ መኖሩንም ገልጸዉልናል። ከእነሱ ጋር በመተባበር የበኩሉን በማድረግ ላይ የሚገኘዉ የጎንደር ዩኒቨርሲቲ ኢንደርስትሪ እና ቴክኒዎሎጂ ሽግግር ዳይሬክቶሬት ዳይሬክተር፤ አቶ ሰሎሞን መስፍንም ባለፈዉ ዓርብ የተሄደበት የጎርጎራ አካባቢ ቀደም ብሎ በእምቦጭ ያልተወረረ ነዉ ተብሎ ታስቦ ነበር ነዉ የሚሉት።  
የጎንደር ዩኒቨርሲቲ የእምቦጭ አረምን እያጨደ የሚፈጭ ማሽን እየሠራ መሆኑ ተነግሯል። አቶ ሰሎሞን
ከሁለት ሳምንት በኋላ ጎርጎራ አካባቢ የመጀመሪያ የሙከራ ሥራ የሚያከናዉነዉን ማሽን ለመገንባት እስካሁን ከ1,5 ሚሊየን የኢትዮጵያ ብር እንደፈጀም ገልጸዉልናል። ጣናን ያለ ሊደግፋቸዉ ይችላል።
የጣና ሐይቅን እና የአባይ ወንዝን ከእምቦጭ አረም ለማጽዳት የተጀመዉ ዘመቻ ነሐሴ 25 በአባይ ወንዝ ነሐሴ 26 ደግሞ በጣና ሐይቅ ላይ ይቀጥላል። ከእነዚህ ወገኖች ጎን መቆም የሚሻ ሁሉ በጉልበት፤ በገንዘብም ሆነ በዕዉቀቱ ሊረዳቸዉ ይችላል።  በቅርቡም ስኬታቸዉን ለመስማት ያበቃን ዘንድ ምኞታችን ነዉ።
  </TEXT>
</DOC>
<DOC>
 <DOCNO>181</DOCNO>
   <TEXT>
﻿ዜና ጣና
ማህበሩ ጣናን ከእንቦጭ ለመታደግ ከ4 ሚሊዮን ብር በላይ ገቢ አሰባሰበ፡፡
ባህር ዳር፡ መጋቢት 14/2010 ዓ/ም(አብመድ)ዓለምአቀፉ ጣናን መልሶ የማቋቋም ማህበር ከ4 ሚሊዮን ብር በላይ(ከ140 ሺህ በላይ ዶላር ) ገቢ መሰብሰቡን ከዋሽንግተን በላከው መግለጫ አስታውቋል፡፡
በዓለማቀፉ ጣናን መልሶ የማቋቋም ማህበር ከጣይቱ የባህልና የትምህርት ማዕከል እና ዒሻራ መልቲሚዲያ ጋር በመተባበር በዋሺንግተን ዲሲ ባለፈው ቅዳሜ የተካሄደው ‹‹ጤና ለጣና 2018›› የገንዘብ ማሰባሰቢያ ዝግጅት በተሳካ ሁኔታ አካሂዷል፡፡
አርቲስት መሃሙድ አህመድን ጨምሮ ከሃያ በላይ ከያንያንና የጥበብ ባለሙያዎች የተሳተፉበት ይህ ዝግጅት ከ1,500 በላይ ኢትዮጵያዊያንን ያለልዩነት የታደሙበት እንደነበር አስተባባሪ ኮሚቴው ለአማራ ብዙኃን መገናኛ ድርጅት ከዋሺንገትን ገልጿል።
ከዝግጂቱም ከ 140ሺህ ዶላር (4 ሚሊዮን ብር) በላይ መሰብሰብ መቻሉን የአስተባባሪ ኮሚቴው ሰብሳቢና የዓለማቀፉ ጣናን መልሶ የማቋቋም ማህበር ሊቀመንበር ዶ/ር ሰለሞን ክብረት ገልጸዋል።
በተጨማሪም የኢት/ኦ/ተ/ደብረ-ገነት መድሃኒያለም ቤተ ክርስቲያን አንድ የዕንቦጭ ማጨጃ ማሽን ለመግዛትም በቤተ ክርስቲያኗ አስተዳዳር ቦርድ ቃል ተገብቷል።
በገንዘብ ማሰባሰቢያ መድረኩ ላይ የተገኙት መምህር ዶ/ር ዘበነ ለማ በበኩላቸዉ ከሃያ በላይ ገደማትንና አድባራትን የያዘው የጣና ሃይቅን ለመታደግ ሁሉም አትዮጵያዊ ያለ ልዩነት ሊረባረብ እንድሚገባው ገልጸዋል።
የዋሽንግተን ዝግጅት አስተባባሪ አቶ ይርጋለም አምባቸው በበኩላቸው በዝግጅቱ ላይ ጊዜና ገንዘባቸዉን መስዕዋት አድርገው ለዝግጅቱ መሳካት አስተዋጽኦ ያደረጉ ወገኖችና በዝግጅቱ ታድመዉ ገንዘብ የለገሱትን አመስግነዋል።
በቀጣይም በተለያዩ የአሜሪካ ግዛቶች እንዲሁም በአውሮፓና አውስትራሊያ ተመሳሳይ የገንዘብ ማሰባሰቢያ ህዝባዊ መድረኮችን እንደሚያዘጋጅም ጠቅሰዋል።
በአትላንታና እስራዔል ከዚህ ቀደም በተደረገው የገቢ ማሰባሰቢያ ዝግጅቶች በተሰባሰበው ገንዘብ የተገዛው ዘመናዊ የእንቦጭ ማጨጃ ማሽን በሚያዚያ ወር አጋማሽ ላይ ኢትዮጵያ ይደርሳል ተብሎ እንደሚጠበቅ ሊቀመንበሩ አስታውቀዋል።
  </TEXT>
</DOC>
<DOC>
 <DOCNO>182</DOCNO>
   <TEXT>
﻿ጣናን በባለቤትነት ይዞ የሚሠራ አካል አለመኖሩ ሐይቁ ለገጠመው ችግር መፍትሔ ለመስጠት እንቅፋት መሆኑ ተገለጸ፡፡
ባሕር ዳር፡ ግንቦት 28/2011ዓ.ም (አብመድ) የዓለም አካባቢ ቀን በጎንደር ዩኒቨርሲቲ እየተከበረ ነው፤ በአከባበሩ የጣና ሐይቅና የስሜን ተራራዎች ብሔራዊ ፓርክን የተመለከቱ ጽሑፎች ለውይይት እየቀረቡ ነው።
በዩኒቨርሲቲው ማኅበራዊ ሳይንስና ሥነ-ሰብዕ ‹ኮሌጅ› ልማትና አካባቢ ትምህርት ክፍል ‹‹የአየር ብክለትን እናስወግድ›› በሚል መሪ ሐሳብ የዓለም የአካባቢ ቀን እየተከበረ ነው። ቀኑ በዓለም አቀፍ ደረጃም የሚከበር ነው፤ እንደ አውሮፓውያን አቆጣጠር ከ1973 ጀምሮ ነው በየዓመቱ የሚታሰበው። የዘንድሮው የዓለም አካባቢ ቀን በቻይና እየተከበረ ስለመሆኑም ተጠቅሷል።
የጎንደር ዩኒቨርሲቲ የዓለም አካባቢ ቀንን በዓውደ ጥናት እያከበረ ነው፤ በዋናነት የአካባቢ ብክለትን እና ንጽሕናን በመጠበቅ ጤናማ የመኖሪያ አካባቢን መፍጠር እንደሚገባ በአከባበሩ ላይ ተነግሯል።
ከዓለም የምግብና የእርሻ ድርጅት (ፋኦ) ዶክተር ዋሴ አንተነህ በጣና ሐይቅ ላይ እየደረሰ ያለውን አደጋ እና ከስሜን ተራራዎች ብሔራዊ ፓርክ አቶ አበባው አዛናው በስሜን ተራራዎች ብሔራዊ ፓርክ ስላለው የአካባቢ ሁኔታ ጥናቶቻቸውን እያቀረቡ ነው።
የአካባቢ ብክለት ከኢንዱስትሪ መስፋፋት፣ ከቤትና አካባቢ ንጽሕና አጠባበቅ ችግር፣ ከመጓጓዣ ፍላጎት ማደግ እና መሰል ምክንያቶች የሚከሰት ነው፡፡ ውጤቱም የሰውን ልጅ ኑሮ ውስብስብ የሚያደርግና ለከፋ የጤና ችግር የሚዳርግ ነው።
በቀረበው ጽሑፍ የጣናን ችግር ለመፍታት ትልቁ ችግር በተደራጀ መልኩ ጣና ላይ በባለቤትነት የሚሠራ አካል አለመኖሩና በበቂ ጥናት ላይ ተመርኩዞ መፍትሔ አምጭ እርምጃ መውሰድ አለመቻሉ እንደሆነ ተነግሯል።
በአንዳንዶች ዘንድም ጣናን አግዝፎ በማዬት ‹‹ይህን ያህል ስፋት ያለው ውኃ ሊጠፋ አይችልም›› የሚል የተሳሳተ አመለካከት እንዳለ ዶክተር ዋሴ ጠቅሰዋል። አፋጣኝ የሆነና ተገቢነት ያለው ምላሽ ካልተሰጠ ለአካባቢው ሥነ-ምኅዳር አደገኛ እንደሆነም ጠቁመዋል።
  </TEXT>
</DOC>
<DOC>
 <DOCNO>183</DOCNO>
   <TEXT>
﻿አማን ነህ ወይ ዓባይ? ጣናስ አማን ነው ወይ? – በላይነህ አባተ
አማን ነህ ወይ ዓባይ? ጣናስ አማን ነወይ?
ይኸ ከይሲ ዘመን በናንተም መጣ ወይ?
ጨለማው ሳይነጋ የሰፈር መንደርህ፣
ለሱዳኖች ሸጡህ ፉል ሊያስቀቅሉብህ፡፡
ግርማ ሞገስ እያልን ቅኔ ብንዘርፍልህ፣
ቅናት ፈጥፍጧቸው ሸረቡ ሊያደርቁህ፣
ሰርቀው ተመስኖ ውስጥ ሸንኮራ አስመጠጡህ፣
እምቦጭን ቻዝ ብለው በውሻ አስነከሱህ፡፡
ግንድ ይዞ ይዞራል እያልን ብንስቅብህ፣
የቤት ጨዋታ እንጅ እውነት እንዳይመስልህ፣
እሙት ዓባይዋ ተሲሳይ በላይነህ፣
ታጥንታችን ፈልቀህ በሥራችን የዞርክ፣
አየር ተሸካሚ የደም ሴላችን ነህ፡፡
ተራስጌ ጠልፈው ተግርጌ ቢያፍኑህ፣
ቄስ ጨስ የሆነ እለት በቀን ትፈታለህ!
አማን ነወይ አገር? ቅዬው አማን ነው ወይ?
ማሳውና ጓሮው እህል ያበቅላል ወይ?
አረሙ ታርሞ እሾህ ተነቅሏል ወይ?
አማን ነወይ አጥሩ? ካቡስ አማን ነወይ?
ተባብ ተእንሽላሊት ተጊንጥ ፀድቷል ወይ?
አማን ነወይ ጋራው? ገደሉ አማን ነወይ?
ተራራው ድንበሩ በቦታው አለ ወይ?
አማን ነወይ ዋሻው? ገዳሙ አማን ነወይ፣
ሸንኮራ መትከያ መሆኑ ቀርቷል ወይ?
አማን ነወይ ደብሩ? ታቦቱ አማን ነወይ?
ወጣቶችን መቅበር አልሰለቸውም ወይ?
አማን ነወይ አቡን? ጳጳስ አማን ነወይ?
ሕዝብን ለመስዋዕት ማቅረብ አልተወም ወይ?
አማን ነወይ ቄሱ? ካህን አማን ነወይ?
ተዝካር መዘክዘኩ አልሰለቸውም ወይ?
“አትግደሉ!” ብሎ ገዝቶ ያውቃል ወይ?
አማን ነወይ መስጊድ? መርካቶ አማን ነወይ፣
አላህ ክበር ያለ ድምጡ ተሰምቷል ወይ?
አማን ናት ወይ ጦቢያ? ሕዝቡስ አማን ነወይ?
መጨፍጨፍ መረገጥ በቃኝ አላለም ወይ?
አማን ነወይ ዱሩ? ጫካው አማን ነወይ፣
አንበሳና ነበር ይኖርበታል ወይ?
አማን ነህ ወይ ዓባይ አንተስ አማን ነህ ነወይ?
ውሀውን አጪሰህ ፍም ታጋሰላህ ወይ?
ዓለምን ሲፈጥር ይበል ይሁን ያለህ፣
እጁን እጥብ አርጎ ተጨንቆ የሰራህ፣
የእግዜር ዕደ-ጥበብ ረድኤት የቀባህ፣
እንዴት ባጀህ ግዮን እንዴት ነው ጣናነህ?
ሁለተኛው ወንዜ ሲል ያቆላመጠህ፣
ግዮን ዘኢትዮጵያ ብሎ የሰየመህ፣
ኤደንን አጠጣ ብሎ ያፈሰሰህ፣
ሥጋ መንፈሳችን የተላቆጠብህ፣
የቋጉሜ ሩፋኤል የተጠመቅንብህ፣
ዓባይ ግዮን እያልን ዘፍነን የማንጠግብህ፣
እንዴት ውለህ አደርክ እንደምን ሰነበትክ?
አንተ ስታጎርሰው እርሱም እሚያጎርስህ፣
የተጠላለፈው እትብቱ ተትብትህ፣
እንዴት ሰነበተ መንትያህ ጣናነህ?
ዘፍጥረት በምዕራፍ በአንቀጥ ያስቀመጠህ፣
ታሪክ ሥሎ ጥፎ ከትቦ የማይጠግብህ፣
ስንቱ ሲመራመር ሰምጦ የቀረብህ፣
ዓለም ረጅሙ ብሎ የሚጠራህ፣
ተከፍቶ ተገልጦ የማያልቅ ምስጢርህ፣
ተምዘግዝገህ ስትዘል እሳት እሚወጣህ፣
ሙቀት ህዋሳችን እንዴት ነህ ዓባይነህ?
የኦሪትን ምስጢር በገዳም የያዘው፣
የሙሴን ጥላጦች በእምነት የጠበቀው፣
የሀዲስን ታምር እሚመስክረው፣
የኖህን ፍጥረታት አትርፎ እሚኖረው፣
የኢቶጵን ታሪክ ጠርዞ የያዘው፣
ብራናና ቅርሱ ጭንቅንቅ ያረገው፣
ያሬድ በወረቡ አንስቶ እማይጠግበው፣
እረኛ በዋሽንት እሚያንቆረቁረው፣
ጥበብ አመንጪቶ ባለም እሚያዘንበው፣
የጠበብቶች ባህር ጣናስ እንደምን ነው?
ጣና ታሟል ሲባል በቅርቡ ሰምቼ፣
መኖር ጀምሬአለሁ እንቅልፌን አጥቼ፡፡
ጣሊያን በማፍያው ሊያጠቃ ያልቻለው፣
እምቦጭ በማን ተንኮል አጥምዶ ደፈረው?
እንግሊዝ ባስዋን ቀድቶ ያልጨረሰው፣
ፋሽሽትም በቦቴ ጭኖ ያልበጠቀው፣
ሰይጣን በምን መስኖ አፍስሶ አጎደለው?
ጣናን እምቦጭ ወሮ መጦ ሲጨርሰው፣
ሰይጣን በመስኖ ውስጥ አፍሶ ሲደፋው፣
አንተሳ ዓባይዋ እንዴት ልተርፍ ነው?
እንደተረዳሁት አንተ እንደምትለው፣
እምቦጭና መስኖ ጣናን ታደረቀው፣
መቀሌና ካርቱም ጨለማ ሊሆን ነው፡፡
እየሰማውህ ነው ሌላም መዘዝ አለው!
ዘፋኙ ሸላዩ ስንኝ ሊያጥረው ነው?
ገጣሚው ጠሐፊው ሳይንቲስት ፍላስፋው፣
እርሳሱ ዶልዱሞ ኮቢው ሊደርቅ ነው፡፡
ዘፍጥረት ለዳርዊን ቦታ ሊለቅ ነው፣
ኤደንም በርሃ ሰሃራን ሊሆን ነው፡፡
ጣና ኩልን ሆኖ ውበትን ታልቀባው፣
አንተ አዋዜ ሆነህ ጣምና ታልካንከው፣
ወረቡ ዘፈኑ እንጨት እንጨት ሊል ነው፡፡
ምንድነው መፍትሔው ብለህ ለጠየከው፣
የኢቶጵ ልጅ ጀብዱ ዳግም ማገርሸት ነው፡፡
ሰርቶም አጭበርብሮም ገንዘብ ያካበተው፣
ጣና ዳር ቤት ሰርቶ እሚንደላቀቀው፣
ሽርሽር ጉብኝት ሻንጣ አዝሎ እሚሮጠው፣
ተገዳም ተቱሪስት ገንዘብን እሚያልበው፣
የሰው ልጅ ተሆነ ህሊናውን ይንካው፡፡
ጣና ዓባይን ዘፍኖ እንጀራ እሚጎርሰው፣
ታሪክ እያነሳ ደረት እሚነፋው፣
በዓባይና ጣና ፍቅረኛ ያዝናናው፣
ባልቴት አዛውንቱ ወጣቱ ጎልማሳው
እርመ በላ ፍጡር ተመሆን ያድነው፡፡
ዘፋኝ እስክስታ አውራጅ አታሞ ደላቂው፣
መሰንቆና ክራር በገና ደርዳሪው፣
ጽናጽል አፋጪው ዋሽንት አንቆርቋሪው
ብራና አገላባጪ ተራኪ ፈላስፋው፣
በፍጥረታት ታሪክ በጥበብ እሚያምነው፣
ኢትዮጵያ አፍሪቃ ዓለም በጠቅላላው፣
ልክ እንደ ጣና ልጅ ማተብ እንዳሰረው፣
እምቦጭን በማጭድ እንደተጋተረው፣
ዛሬ ነገ ሳይል ጣናን ይታደገው፡፡
ይታደገው!!! ይታደገው!! ይታደገው!
ሐምሌ ሁለት ሺ ዘጠኝ ዓ.ም.
  </TEXT>
</DOC>
<DOC>
 <DOCNO>184</DOCNO>
   <TEXT>
﻿የጣና ሐይቅን የተመለከቱ ወቅታዊና ትክክለኛ መረጃዎችን የሚሰጥ በራሪ ካሜራ ባሕር ዳር መግባቱ ተሰማ፡፡
ባሕር ዳር፡ ሰኔ 13/2011ዓ.ም (አብመድ) በጣና ሐይቅ ላይ የእምቦጭ አረም ከ2004ዓ.ም ጀምሮ መከሰቱና የአረም መከላከል ሥራ ውጤታማነት በየጊዜው ሲያወዛግብ መቆየቱ ይታወቃል፡፡ በተለይ ከአረም የጸዳውና አረሙ የወረረው የሐይቁ አካል መጠን በየጊዜው ሲያወዛግብ ነበር፤ ለዚህ ምክንያቱ ደግሞ ግምታዊ አሀዞች መሰጠታቸው ነበር፡፡
የዓለማቀፍ ጣናን መልሶ ማቋቋም ማኅበር ሊቀ መንበር ዶክተር ሰሎሞን ክብረት ለአብመድ እንደገለጹት በጣና ሐይቅ ዙሪያ ያለውን የመረጃ ክፍተት የሚፈታ የመረጃ መሰብሰቢያና ማስተላለፊያ ሥርዓት የሚያዘምን በራሪ ካሜራ በግማሽ ሚሊዮን ብር ተገዝቶ ባሕር ዳር ገብቷል፡፡ ዶክተር ሰሎሞን እንዳሉት ዘመናዊ የመረጃ መስብሰቢያ በራሪ ካሜራው በሆላንድ ከሚኖሩ ኢትዮጵያውያን በተሰበሰበ ከግማሽ ሚሊዮን ብር በላይ ወጭ ተገዝቶ ነው ባሕር ዳር የገባው፡፡ በራሪ ካራው ለባሕር ዳር ዩኒቨርሲቲ ቴክኖሎጂ ኢንስቲትዩት እንደሚሰጥና መረጃው ግን ለማንኛውም ሕብረተሰብ ተደራሽ እንደሚደረግም ታውቋል፡፡
በራሪ ካሜራው አምስት የመረጃ አነፍናፊዎች (ሴንሰርስ) እንዳሉትና የሐይቁን ወቅታዊ መረጃ በፍጥነት እና በጥራት የሚያደርስ ነው፡፡ በበራሪ ካሜራው የሚቀረጸው መረጃ ወደ ድረገጽ እንደሚተላፍና ተጠቃሚዎች ወቅታዊና ትክክለኛ መረጃ እንዲያገኙ እንደሚያስችልም ተነግሯል፡፡ በተለይ በአረም የተወረረውንና በመከላከል ሥራ የተወገደውን የሐይቁን መጠን በግምት ከመናገር ያድናል ነው የተባለው፡፡
በራሪ ካሜራው በየጊዜው መረጃዎችን በሰብሰብ፣ ካርታ በመሥራትና ትንተናዎችን በመጨመር ወደ መረጃ ቋቱ እንደሚያስተላልፍ ታውቋል፡፡ በአጠቃቀሙና መረጃ የማስተላለፍ ሥርዓቱ ዙሪያ ስልጠና እንደሚሰጥም ተነግሯል፡፡
ዓለማቀፍ ጣናን መልሶ ማቋቋም ማኅበር ነገ በባሕር ዳር የአካባቢ ደንና ዱር እንስሳት ጥበቃና ልማት ባለስልጣን፣ የባሕር ዳር ዩኒቨርሲቲ ቴክኖሎጂ ኢንስቲትዩትና ሌሎችም በጣና ሐይቅ ዙሪያ የሚሠሩ አካላት በተገኘበት ስለበራሪ ካሜራውና አጠቃላይ ጉዳዮች ምክክር ያደርጋል፡፡ ድሮኑን ለሚጠቀሙ የዩኒቨርሲቲው ባለሙያዎች ስልጠና ለመስጠትም የዓለማቀፉ ጣናን መልሶ ማቁቁም ማኅበር የሳይንስ ቡድን አባል ዶክተር ስለሽ ጌታሁን ከኔዘርላንድ ባሕር ዳር መግባታቸውም ተነግሯል::
ዓለማቀፉ የጣና መልሶ ማቁቁም ማኅበር ጣናን ከእምቦጭ ለመታደግ የተለያዩ ድጋፎች ለክልሉ እያደረገ የሚገኝ መቀመጫውን በአሜሪካ ያደረገ ግብረ ሰናይ የኢትዮጵያውን ማኅበር ነው::
  </TEXT>
</DOC>
<DOC>
 <DOCNO>185</DOCNO>
   <TEXT>
﻿#ጣና ወደ #መሬትነት እየተቀየ ነው
የታሪካዊ ገዳማት ባለቤት ፤ የብርቅዮ አእዋፋት እና አሳዎች መገኛ ፤ የሺዎች መተዳደሪያ ጣና እንዲህ እንዳልነበረ ሲሆን ምን ይሰማናል? ጣና ከወረረው የእምቦጭ አረም ሳያገገም ይህው ክረምቱ ዳግም ሊገባ ነው፡፡ ለጣና መፍትሄ ይሰጣሉ ተብለው የተገዙ የእምቦጭ ማጨጃ ማሽኖች እዚህ ግባ የሚባል ስራ ሳይሰሩ እንዲሁም ከህብረተስቡ የተሰበሰብው ከ60 ሚሊዮን ብር በላይ የት እንደገባ ሳይታወክ ይህው ክረምት አለፎ ክረምት መጣ ፡፡
ጣናም እንደምታዩት በእምቦጭ እንደተወደረ አለ፡፡ ለመሆኑ ግን ከዚህ በታች የተዘረዘሩትን ሰባት ማሽኖች የተቀበለ የቢሮ ሃላፊ ምን ሰራሁ ብሎ ነው ለበላዮቹ ሪፖርት የሚያቀረበው? የበላዮቹስ እስከመቼ ነው እሳት ያጠፉ እየመሰላቸው ረመጥ አቅፈው የሚቀመጡት? ለማንኛውም በጣና ስም የተገዙ እና የተለገሱ ማሽኖችን ከዚህ በታች አቅርበናል፡፡
1.ጎንደር የዩንቨርስቲ የሰራው ማሽን
2. አማጋ ሀ/የ.ተ. ማህበር የገዛው ማሽን
3. አትላንታ እና እስራኤል ከሚኖሩ ኢትዮጵያን ተሰብስቦ የተገዛው ማሽን
4.የባህር ዳር የዩንቨርስቲ ከአገር በአገር በቀል ባለሚያዎች ያስገነባቸው 4 ማሽነሪዎች
5.የተከበሩ አቶ ከተማ ከበደ የለገሱት እስካቫተር ና 20 ሚሊዩን ብር
6. በካናዳ ፤ አሪዞ እና ሲያትል የሚኖሩ ኢትዮጵያን የገዙት ማሽን
7. ከ4ዓመት በፊት የተጀመረው እምቦጭን ለማስወገድ የተቋቋመው የጢንዚዛ ማራቢያ ማዕከል ።
ዜጎች ለጣና ያልሆነስ ብለው ከእለት ጉርሳቸው እና ከወረታቸው ቀንሰው ይህን ሁሉ አበርክተው ነበር፡፡ ይህ ሁሉ ንብረት እና ጥረት በዋል ፈሰስ ሆኖ ቀረ፡፡ ለማንኛውም እኛ አሁንም ተስፋ አንቆርጥም፡፡ ለመላው የኢትዮጵያ ህዝብም ችግሩን ሳናሰልስ ከማስታወስ ወደኋላ አንልም፡፡
ዛሬም አበል በሚከፈልልቸው ጋዜጠኞች ጣና ላይ ስራ እተተሰራ ነው ይሉናል ፕሮፖጋንዳ ብቻ
እርሰዎስ ለጣና ምን መፍትሄ አለዎት?
  </TEXT>
</DOC>
<DOC>
 <DOCNO>186</DOCNO>
   <TEXT>
﻿በጣና ላይ የተንሰራፋውን እንቦጭ ሙሉ ለሙሉ ለማጥፋት እቅድ መያዙ ተገለፀ
***********************
የስትራቴጅክ ፕላን በማዘጋጀት በጣና ሀይቅ ላይ የተንሰራፋውን የእንቦጭ አረምን ሙሉ ለሙሉ ለማስወገድ እቅድ መያዙን የጣና ሀይቅና ሌሎች የውሃ አካላት ጥበቃና ልማት ኤጀንሲ አስታወቀ፡፡
የኤጀንሲው ዋና ስራ አስኪያጅ ዶክተር አያሌው ወንዴ እንደገለፁት፤ እምቦጭን ለማስወገድ ብዙ የሕብረተሰብ ክፍሎች ጥረትና ድጋፍ ሲያደርጉ ቢቆዩም ስትራቴጅክ ፕላን ባለመኖሩ በሚፈለገው ልክ ውጤት ማምጣት አልተቻለም፡፡
ችግሩን ከመቅረፍም በላይ በፍጥነት ለማጥፋት በያዝነው አመት ‹‹ማጠናቀቅ በሚል መሪ ቃል›› የአምስት አመት ስትራቴጅክ ፕላን በመዘርጋት እምቦጭን ከነ አካቴው ለማስወገድ እየተሰራ ነው፡፡ በያዝነው አመትም የአምስት አመት እቅዳችንን ለማሳካት የሚረዱን ቅድመ ዝግጅቶችን እያደረግን ነው ብለዋል፡፡
እንደ ዋና ስራ አስኪያጅ ገለፃ፤ ከዚህ በፊት የነበረው የአወጋገድ ስርአት እምቦጭን ከጣና ላይ አንስቶ ለማጠናቀቅ ሳይሆን፤ ለማገባደድ የሚል እቅድ በመሆኑ እምቦጩ ሲስፋፋ ቆይቷል፡፡ እቅዳችን ውጤት እንዲያመጣና የታፈለገው ዓላማ ለማሳካት ለበርካታ የህብረተሰብ ክፍሎች የመስሪያ ቁሶችን እያቀረብን ነው፡፡
በዚህ አንድ አመት በአይን የሚታየውን የእምቦጭ ክፍል አስወግደን እናጠናቅቃለን፡፡ በቀጣይ የእቅዳችን ዘመን እንደ አዲስ የሚበቅለውን እንቦጭ ማስወገድ፣ የውሀውን ክፍል ማፅዳትና በሀይቁ ዳር ሀገር በቀል ችግኞችን በመትከት የእንክብካቤ ስራዎች ይከናወናሉ ብለዋል ሲል የዘገበው ኢፕድ ነው፡፡
  </TEXT>
</DOC>
<DOC>
 <DOCNO>187</DOCNO>
   <TEXT>
﻿በጣና ሃይቅ ላይ የተስፋፋውን የእምቦጭ አረም ለማስወገድ የሚያስችል ገንዘብ ለማሰባሰብ የተዘጋጀው የእግር ኳስ ውድድር በባህርዳር ስታዲየም እንዳይካሄድ ታገደ
ውድድሩ በጠባብ ስታዲየም እንዲካሄድ የተወሰነ ሲሆን ወሳኔውም በኳስ ሜዳው ሕዝባዊ ተቃውሞ ሊቀሰቀስ ይችላል በሚል ስጋት መሆኑም ተመልክቷል። የእምቦጭ አረም በጣና ሃይቅ ላይ ያደረሰውን ጉዳትና የደቀነውን አደጋ ለማስገንዘብና ገንዘብ ለማሰባሰብ በተዘጋጀው የእግር ኳስ ውድድር ለመሳተፍ የቅዱስ ጊዮርጊስ የእግር ኳስ ቡድን ከአዲስ አበባ ወደ ባህርዳር መጓዙም ተመልክቷል። አላማውን ለማገዝና የቅዱስ ጊዮርጊስ የእግር ኳስ ቡድንን ለመደገፍ በርካታ የአዲስ አበባ ነዋሪዎችም በሳምንቱ መጨረሻ ባህርዳር እንደሚገቡ በመጠበቅ ላይ ናቸው። የፊታችን እሁድ በባህርዳር ስታዲየም በቅዱስ ጊዮርጊስና በባህርዳር ከነማ መካከል ውድድሩ ሊካሄድ ቀናት ሲቀረው ከኢትዮጵያ እግር ኳስ ፌዴሬሽን በወጣ ማሳሰቢያ ጨዋታው ከባህርዳር ስታዲየም ወደ ጠባቡ የባህርዳር ዩኒቨርስቲ ስታዲየም እንዲገፋ ተደርጓል።
በዚህም በጣና ላይ ያንዣበበውን አደጋ ለመታደግ በገንዘባቸው ጭምር ድጋፍ ለማድረግ ቀጠሮ የያዙ የኳስ ተመልካቾች ከአዲስ አበባ የተጓዙት ጭምር ቦታ ማግኘታቸው አጠራጣሪ ሆኗል። የእግር ኳስ ፊዴሬሽኑ ማሳሰቢያውን ያወጣበትን ምክንያት ባይገልጽም አላማው በሰፊው ስታዲየም ሕዝባዊ ተቃውሞ ሊቀሰቀስ ይችላል በሚል ግምት እንደሆነም ተመልክቷል። የቅዱስ ጊዮርጊስ ቡድን ወደ ባህርዳር የተጓዘው እምቦጭ አረሙን ለማስወገድ የሚደረገውን ሒደት በመደገፍ ለወዳጅነት ጨዋታ መሆኑ ይታወቃል።
የባህርዳር ከተማ ነዋሪ ደግሞ የቅዱስ ጊዮርጊስ ቡድንን እንደ አጋር ስለሚመከተው በቡድኖቹ ጨዋታ የደጋፊዎች ቅራኔ ወይንም ግጭት እንደማይከሰትም በርካቶች ይናገራሉ። በጸጥታ መስሪያ ቤቶች ግፊት የእግር ኳስ ፌዴሬሽኑ ጻፈው በተባለው ደብዳቤ ጨዋታው ወደ ጠባብ ስታዲየም የተገፋው ከቢሾፍቱው የእሬቻ በአል ጋር በመገጣጠሙ እንደሆነም ታምኖበታል። የባህርዳር ሕዝብ በስታዲየሙ የእሬቻ ሰማእታትን ለማስብ እንቅስቃሴ ያደርጋል በመንግስትም ላይ ተቃውሞ ያቀርባል የሚል ስጋት በመንግስት በኩል መኖሩ ተመልክቷል። በትልልቆቹ ሁለት ብሔረሰቦች ዘንድ የአጋርነትና የድጋፍ ስሜት መንጸባረቁ በስልጣን ላይ ያለውን ቡድን የማያስደስት መሆኑም ሲገለጽ ቆይቷል። መንግስት የጣና ሃይቅ ላይ የሚደርሰውን አደጋ ለመታደግ የሚያሳየው ቸልተኝነት ሕዝቡን ያስቆጣ በመሆኑ ይሄ ደግሞ ሌላ ተቃውሞ ይቀሰቅሳል የሚል ስጋት አለ።
የእምቦጭ አረሙን ለመከላከል የአካባቢው ወጣቶች ተደራጅተው የሚያደርጉትንም እንቅስቃሴ መንግስት እያወከ በፓርቲ መዋቅር ሌሎችን እያደራጀ መሆኑም ታውቋል። የፊታችን እሁድ ከባህርዳር ከነማ የእግር ኳስ ቡድን ጋር በባህርዳር ስታዲየም ሊያካሂድ የነበረው ጨዋታ ወደ ባህርዳር ዩኒቨርስቲ ስታዲየም የተገፋበት የቅዱስ ጊዮርጊስ ቡድን በቀጣዩ ማክሰኞና ሀሙስ በተመሳሳይ ከፋሲል ከነማና ከአውስኮድ ጋር በባህርዳር ስታዲየም እምቦጭ አረሙን ለመግታት የሚያደርገውን ዘመቻ ለመደገፍ የወዳጅነት ጨዋታ ያደርጋል።
  </TEXT>
</DOC>
<DOC>
 <DOCNO>188</DOCNO>
   <TEXT>
﻿ሰሚ ጆሮ ያጣው የጣና ጩኸትና ዝምታን የመረጠው የክልል መንግስት (አያለው መንበር)
ጣናን በተመለከተ ህዝባዊ አጀንዳ ከሆነ ወዲህ ህዝቡ ራሱ ስለሚጠይቅና መንግስትም ትኩረት ስለሚሰጠው እኛ ሌሎች ተግባራት ላይ እናተኩር በሚል ትኩረት ነፍገነው ነበር።
ይሁንና ከጊዜ ወደጊዜ መሻሻሎች ይመጣሉ ስንል እንዲያውም እየተባባሰ ነው።የገንዘብ ችግር ስለነበር እርሱ ከበቂ በላይ ተሰብብሷል፣የባለሙያ ችግርም ስለነበር ምሁራን ለማገዝ ተስማምተው እያገዙ ነው።
ምንም እንኳን በጣና ላይ ቢዝነስ መስራት የሚፈልግና በርካታ ግልፅ ያልሆነ ፍላጎት ያላቸው አካላት ብዙ ሆነው ችግሩን ቢያወሳስቡትም መሰረታዊው የጣና ችግር ግን የአመራር ጥበብን ተላብሶ ችግሩን በዘላቂ የሚፈታ አመራርም ይሁን የተቋም ባለሙያ አለመገኘት ነው።
ይህንን በድፍረት መናገር አለብን።ጣና ህልውናችን ነውና ቁስላችን ነው።ይህንን ተረድቶ የሚሰራ አመራር ያስፈልጋል
ከዚህ በፊትም ተናግሬዋለው።የጣና ችግር የአመራር ነው።
ጣና አጀንዳ እየሆነ እየመጣ ሌላ አጀንዳ እያስተወን ነው።ይህንን ተቋም እኔ ልምራው ብሎ የሚመጣ አመራር መፈለግ አለበት።
ዛሬ የዚህ አማጋ የገዛው ማሽንን እንዲያንቀሳቅሱ የተመደቡ ቴክኒሽያኖች እያዘኑ ነው ያጫወቱኝ።ማሽኑ ሁለት ወር ሙሉ ቁሟል።ነገር ግን በዚህ ሳምንት ሚዲያ ሊመጣ ስለሆነ አንቀሳቅሱት ተብለው እነርሱም በጣና ለምን ይነገዳል? በሚል ቅሬታ አንስተዋል።ይህ ብቸኛ ማስረጃ ሆኖ ባይቀርብም ጣና ፕሮፖጋንዳውና እውነታው እንደተራራቁ ለብዙ ጊዜ በቪዲዮም በፎቶም ቀርቧል።ይህንን ለመደበቅ የሚደረግ ጥረት ለጊዜው ግለሰቦችን ሊጠቅም ይችላል እንጅ ጣናን አልታደገም።በጣም የሚያበሳጨው ደግሞ በጣና የሚነግደው ሀላፊው ብቻ ሳይሆን ጥቂት ባለሙያዎችም ጭምር መሆናቸው ነው።በአባይ ማዶው ገብርኤል እንለምናችሁና እባካችሁ በጣና ላይ ጥቅም ስለማግኘት አታስቡ።እንዴት እንታደገው? ብላችሁ ከክ ከልባችሁ ስሩ።
የክልሉ መንግስት ጣናን በሚመለከት ፈጥኖ ርምጃ እንዲወስድ እንጠይቃለን።ይህንን ጉዳይ የሚመራ አካል መድቦ ካላስተካከለው ነገ ራሱን አጣብቂኝ ውስጥ ይጥለዋል
  </TEXT>
</DOC>
<DOC>
 <DOCNO>189</DOCNO>
   <TEXT>
﻿የምንኩስና ህይወት🔸
🍂፬ቱ ስርወ ቅድስና🍂
🍃ምንኩስና፣ ድንግልና፣ ምናኔና ብሕትው🍃
🌷በዚህ ርእስ ዙሪያ አራት መሠረታዊ ቁም ነገሮች ተጠቅሰዋል፤ እነርሱም፡- ምንኩስና፣ ድንግልና፣ ምናኔና ብሕትውና የሚሉ ናቸው፤ የአራቱም ዓላማና ግብ ወይም መድረሻቸው አንድ እንደሆነ የታወቀ ቢሆንም፣ የጉዞ መነሻቸውና የአካሔድ አቅጣጫቸው ግን በአብዛኛው ጊዜ ልዩነት ያለው መስሎ ይታያል፡፡እዚህ ላይ ለመግለጽ የተፈለገው ምንኩስና ከድንግልና፣ ከምናኔና ከብሕትውና ሕይወት ጋር ያለው አንድነትና ልዩነት ነው፤
🌾፩- መነኩሴ/ምንኩስና/
🌷ድንግል መናኝ ባህታዊ ሊሆን ይችላል፤ እነዚህ ሃብታት የተሟሉለት አባት ሲገኝ ምንኩስናውን ምሉእ ያሰኘዋል፡፡ ነገር ግን እንዲህ አይነቱ ጸጋ ለመነኩሴ ሁሉ የሚሰጥ ባለመሆኑ መነኩሴ በሙሉ አራቱን ሃብታት ያሟላል፤ወይም የማሟላት ግዴታ አለበት ተብሎ የሚደመደም አይሆንም፡፡ መነኩሴ ሁሉ ድንግል አይደለም፡፡ ወይም ላይሆን ይችላል፤ መነኩሴ ሁሉ ግን ከሞላ ጎደልም ቢሆን በምናኔው ሕይወት አለበት፤ መነኩሴ ሁሉ ግን ድንግል አይደለም፡፡ ወይም ላይሆን ይችላል፤ መነኩሴ ሁሉ ግን ከሞላ ጎደልም ቢሆን በምናኔው ሕይወት አለበት፤ መነኩሴ ሁሉ ባሕታዊ አይደለም፤ ገዳማዊ ሕይወት ከፊል የብሕትውና ገጽታ እንጅ ዳዋ ጥሶ፣ ጤዛ ልሶ፤ድንጋይ ተንተርሶ በፍጹም ብቸኝነት የሚኖርበት ሕይወት ባለመሆኑ በብሕትውና ጠባይ ሊካተቱ የሚችሉ ተግባራት በሙሉ በገዳማዊ ሕይወት ተሟልተው እንዲገኙ የማድረጉ ጉዳይ አመች ላይሆን ይችላል፡፡ አራቱ መንገዶች አንድ የሚያደርጋቸው ነገር አለ፡፡ ይኸውም ዓላማ፣ ጾም፣ ጸሎት፣ ስግደት ተሐራሚነት፣ ጸብአ አጋንንትን ድል መንሣት፣ መዘተረፈ ነው፡፡
🌷እዚህ ላይ “ምንኩስና የምናኔ ውጤት ነው፤” በሚለው መሠረተ ሐሳብ ሁሉም ስለሚስማማ “በምንኩስናና በምናኔ /በምነና/ መካከል ምንም ልዩነት የለም፤” ተብሎ ሊታሰብ ይችል ይሆናል፤ ነገር ግን የድንግል መነኩሴ እንዳለ ሁሉ፣ የመዓስብ መነኩሴ አለና የመዓስብ መነኩሴ ሁሉ መናኝ ነው፤ ከሚል ውሳኔ ላይ መድረስ በእጅጉ የሚከብድ ይሆናል፡፡
🌷የምንኩስና አጠቃላይ ሕይወት፡- ክብርና ምስጋና ይግባውና መድኃኔዓለም ክርስቶስ የተቀበለውን ጸዋትወ መከራ የሚመስል መከራ ለመቀበል በሚሸከሙት መስቀል መዋርስተ ክርስቶስ ለመሆን የሚደረግ የቅድስና ጉዞ ነው፡፡
🌾፪- ምናኔ
"ወደኔ የሚመጣ ሊከተለኝም የሚወድ፣ አባቱንና እናቱን፣ ሚስቱንና ልጆቹን፣ ወንድሞቹንና እህቶቹን፣ ገንዘቡ የምትሆን ሰውነቱንም እንኳ ቢሆን የማይጠላ ደቀመዝሙሬ ሊሆን አይችልም፡፡ መስቀሉን ተሸክሞ ሊከተለኝ የማይመጣ ደቀመዝሙሬ ሊሆን አይችልም፡፡” ሉቃ14፤26
🌷“ሰው ከእኔ ይልቅ አባት እናቱን፣ ልጆቹን፣ ቤት ንብረቱን የሚወድ ሊከተለኝም ሊያገለግለኝም አይችልም” የመባሉ ምስጢር፡- አባት እናት ቢክዱ፣ ልጆችም አባት እናታቸው የተከተሉትን የክሕደት ጎዳና እንዳይከተሉ፣ ወላጆቻቸውን እንዳይመስሉ፣ “በሃይማኖት ጊዜ ከኔ ይልቅ አባት እናቱን የወደደ የኔ ሊሆን አይችልም፤” ተባለ እንጅ በግብታዊነት አገር ጥሎ ጨርቅ ጠቅልሎ በረሃ ይግባ አልተባለም፡፡እነዚህ መመሪያዎች በሚገባ ካልታወቁ ሁለት አይነት ችግሮችን ሊያስከትሉ ይችላሉ፡፡ ይኸውም፣ ቤት ሠርቶ፣ ትዳር መስርቶ፣ ወልዶ ከብዶ የቤተሰብ ኃላፊ የሆነ ሰው ሠሪዐ ቤት /ቤትን ማስተዳደር/ በተሳነው፣ በቸገረው ጊዜ ከእግዚአብሔር የተቀበላቸውን የአደራ ስጦታዎች ልጆቹን በትኖ መነንኩኝ፣ ገዳም ገባሁኝ ማለትን ያስከትላል፤ እንደዚህ ዓይነቱ ምነና ዓለምን ከመናቅ የመነጨ ሳይሆን በቤተሰብ ሕይወቱ ላይ ፈርዶ የሚፈጸም ኩብለላ ነው፤ ስለሆነም እንደዚህ ዓይነቱ ምነና የነፍስ ገዳዮች ምነና ቢባል እንጅ ዘኢኀደገ አባሁ ወእሞ ወቤቶ ወውሉዶ ከሚል መነሻ ነው ሊባል አይችልም፡፡
🌷በቁጥር አንድ ከተጠቀሰው ችግር ጋር የሚመሳሰል ችግር ያለበት ሁለተኛ የምነና ገጽታም ገጽታም አለ፡፡ ይኸውም አንድ ሰው አርሶ አለስልሶ፣ ጥሮ ግሮ፣ ወጥቶ ወርዶ፣ ነግዶ አትርፎ፣ ራሱንና ቤተሰቡን መምራት ማስተዳደር በተሳነው ጊዜ የሚወስደው የቀቢፀ ተስፋ እርምጃ ነው፤ ይህ ሰው ዓለም አሸንፎት የሚላስ የሚቀመስ፣ የሚጎረስ የሚለበስ ባጣ ጊዜ መነንኩኝ ብሎ ገዳም ይገባል፡፡ የዚህ ዓይነቱ ሰው ምናኔ ግን “ሞፈር ሰቀል በኋላ በቀል” ምነና ይባላል፤ በሌላ በኩልም መናኝ በመባል ፈንታ “ዘጎየ እም ዓፀባ” የሚል ስያሜ ይሰጠዋል፡፡ ስያሜውም ከችግር የሸሸ የሚል በመሆኑ ትክክለኛ ስያሜ ነው፡፡ እንደዚህ አይነቱን ሂደት መነሻ ያደረገ መናኝም አልፎ አልፎ በገዳማዊ ሕይወት ላይ ችግር መፍጠሩ አይቀሬ ይሆናል፡፡ የሐዋ.6.1-7፡፡ለዚሁም ነው አንድ /አንዲት/ መዓስብ በስርዓተ ገዳምም ሆነ በሚያስተዳድራቸው ወገኖች ላይ ችግር እንዳይፈጥር ከመመንኮሱ/ሷ/ በፊት ጥንቃቄ እንዲደረግ ስርዓት የተሠራው፡፡ ስርዓቱም፣ “ዘየኀድግ ውሉዶ ወኢይሴስዮሙ ወኢየሐፅኖሙ በምክንያተ መልእክተ እግዚአብሔር አው ኀደገ አበዊሁ፣ ወፈድፋደሰ እንዘ ውእቶሙ ምእመናን ወዘኢያከብሮሙ በምክንያተ ተፀምዶ ይኩን ውጉዘ፡፡ ልጆቹን ትቶ እግዚአብሔርን በማገልገል ምክንያት የማይመግባቸው የማይረዳቸው ወይም አባቶቹን የተወ ይልቁንም እነሱ ምእመናን ሲሆኑ በምንኩስና ምክንያት የማይረዳቸው የማያከብራቸው ከሆነ የተለየ ይሁን፡፡” የሚል ነው፡፡ /ፍትሕ መንፈሳዊ /
🌷ወደ መነሻ ሐሳቦችን ስንመለስ ምናኔ፣ ድንግልና፣ ምንኩስናና ብሕትውና የምንላቸውን በጥቅል ስናያቸው በምንኩስና ስር ሊጠቃለሉ ይችላሉ፡፡ ምክንያቱም ምነና ለድንግልና፣ ድንግልና ለምንኩስና፣ ምንኩስናም ለብሕትውና ያበቃልና ነው፡፡ ምክንያቱም ምንኩስና የሁሉም መዳረሻ ሆኖ ስለሚታይ ነው፡፡
🌷“ምንኩስናሰ ጥበበ ሕግ መሢሐዊት ይእቲ፤ ወመነኮሳትኒ መላእክት ምድራውያን ወሰብእ ሰማያውያን እሙንቱ ተላውያኒሁ ለክርስቶስ፡፡ - - - ምንኩስናስ የመሢሐዊት ሕግ ጥበብ ናት፤ መነኮሳትም ምድራውያን መላእክትን ተከታዮች በስራቸው ሁሉ የሐዋርያት ምሳሌዎች ናቸው፡፡ ፍጥረት በመለየት፣ ፈቃደ ስጋን በመተው፣ እስከ ሰውነታቸው ድረስ ስራውን ሁሉ በመናቅ ስለትእዛዙ፣ ስለፍቅሩ፣ ፈቃዱን ለመፈጸም ያዘዛቸውን ትእዛዛ ስለሚያደርጉ፤ እርሱንም ብቻ ከአባቶች፣ ከእናቶች፣ ከልጆች፣ ከሚስት፣ ከገንዘብ ይልቅ፣ ፈጽመው /እርሱን/ ስለሚወዱ ነው፡፡” ተብሎ የተጻፈው ኃይለ ቃል የምንኩስናን ትክክለኛ ገጽታ በግልጽ ያሳያል፡፡/ ፍትህ መንፈሳዊ /
🌾፫- የድንግልና ሕይወት
🌷በጥቁር ራስነት፣ በምንኩስናና በብሕትውና ይፈጸማል፤ መነኩሴ ሆኖ ገዳም ሳይገባ፣ ባሕታዊ ሆኖ በበረሃ በብቸኝነት ሳይኖር፣ በባሕርዩ የምንኩስናንና የብሕትውናን ጠባይ የሚያሟላ፣ በገድል በትሩፋት ፅሙድ ሆኖ ማኀበረሰቡን እያገለገለ ማኀበረሰቡ በሚኖርበት ቦታ በንጽሕና በቅድስና ተጠብቆ ይኖራል፡፡ልዩነቱም ቆብ ጭኖ መነኩሴ፣ በረሃ ገብቶ ባሕታዊ አለመባሉ ብቻ ነው፡፡ በገድል በትሩፋት ግን ቢበልጥ እንጅ የሚያንስ አይደለም፡፡ምክንያቱም በውስጡ ሆኖ መጋደልና በሩቅ ሆኖ መጋደል ፈጽሞ ስለሚበላለጥ ነው፡፡
🌾፬- ባህታዊ
🌷ባሕታዊም አገር ጥሎ ጨርቁን ጠቅልሎ “ኢትርአይ ገፃ ወኢትስማዕ ድምፃ” ከሚል መነሻ በረሃ ገብቶ ግርማ ሌሊትን፣ ድምፀ አራዊትን፣ ፀብአ አጋንንትን ታግሶ ይኖራል፤ ባሕታዊ መነኩሴ፡- ድንግል፣ ወንድ፣ ሴት የመሆን ግዴታ የለበትም፣ እግዚአብሔር ጥበቡን የገለጸለት ሁሉ የብሕትውና ሕይወቱን ይያያዘዋል፣ እንግዲህ በአራቱ ስርወ ቅድስና መካከል ያለው አንድነትና ልዩነት ባጭሩ ይህን ይመስላል፡፡
🔸ይቆየን!!🔹
  </TEXT>
</DOC>
<DOC>
 <DOCNO>190</DOCNO>
   <TEXT>
﻿የብሕትውና(የምንኩስና) ኑሮ - ክፍል 2
2. የሥርዓተ ምንኩስና ታሪክ
 2.1   - አባ ጳውሊ  እና  አባ እንጦንስ
    2.1.1-  አባ ጳውሊ
አባ ጳውሊ  እና  አባ እንጦንስ
በተባሕትዎ መኖር ከጥንት ዘመን የመጣ ይሁን እንጂ የብሕትውናን ኑሮ ሥርዓት በወጣለት መልኩ የጀመረው አባ ጳውሊ የተባለው ግብፃዊ አባት ነው፡፡ በንጉሥ ዳክዮስ ዘመነ መንግሥት በክርስቲያኖች ላይ በተነሣው ስደት ምክንያት አባ ጳውሊና ቆይቶም ደግሞ ሌሎች የአካባቢው ክርስቲያኖች በግብፅ በረሃዎች ውስጥ በምናኔ ይኖሩ ነበር፡፡
ይህንን አባ ጳውሊ የጀመረውን ሥርዓት አጠናክሮ ለማስፋፋት ያበቃው ደግሞ አባታችን አባ እንጦንስ ነው (251-356 ዓ.ም.)፡፡
  2.1.2- አባ እንጦንስ
አባ እንጦንስ ግብፅ ውስጥ ቆማ በተባለች መንደር ከሀብታም ቤተሰቦች በ251 ዓ.ም ተወለደ፡፡ ወዳጆቹ ገና የ2ዐ ዓመት ወጣት እያለ ስላረፉ በማቴ.19÷21 ላይ ያለውን ትምህርት መሠረት አድርጐ የወረሰውን ሀብት በሙሉ በመሸጥ ለድኾች አከፋፈለና ወደ ግብፅ በረሃ በመውረድ ለ85 ዓመት በተጋድሎ ኖሯል፡፡
የአባ እንጦንስ ዓላማ ከሰው ርቆ በብሕትውና በበረሃ ለመኖር ነበር፡፡ ነገር ግን ተአምራቱን የሰማው ሕዝብ ከግብፅ ብቻ ሳይሆን ከመካከለኛው ምሥራቅና ከአውሮፖ ምድር ሳይቀር ወደ በአቱ ይጐርፍ ጀመር፡፡ በኋላም በሕይወቱ የተማረኩ ባሕታውያን በዙሪያው ባሉ ዋሻዎች መኖር ጀመሩ፡፡
የአባ እንጦንስን የሕይወት ታሪክ የጻፈለት አባታችን አትናቴዎስ ሲሆን አትናቴዎስም ሥርዓተ ምንኩስናን የተቀበለው ከዚሁ አባት ነው፡፡ ታላቁ ንጉሥ ቆስጠንጢኖስም ዝናውን በመስማቱ «በጸሎትህ አስበኝ» በማለት ደብዳቤ ጽፎለት እንደነበር ታሪኩ ይናገራል፡፡
አባ እንጦንስ ለ85 ዓመታት በብሕትውና ሲኖር ከበኣቱ የወጣው ሁለት ጊዜ ብቻ ነበር፡፡ የመጀመሪያው በንጉሥ መክስምያኖስ ትእዛዝ ስደትና መከራ የደረሰባቸውን ክርስቲያኖችን ለማፅናናት በመላዋ ግብፅ በ311 ዓ.ም. ያደረገው ጉዞ ሲሆን ሁለተኛው ደግሞ አርዮሳውያን በቅዱስ አትናቴዎስ ላይ በተነሡበት ጊዜ ለመንፈስ አባቱ ለሐዋርያዋው አትናቴዎስና ለንጽሕት ተዋሕዶ እምነቱ ያለውን ቆራጥነት በመግለጥ ሕዝቡን ለማጽናት በ338 ዓ.ም ደቀ መዛሙርቱን አስከትሎ የተጓዘው ሐዋርያዊ ጉዞ ነው፡፡
የባሕታውያኑ በአባ እንጦንስ ዙሪያ መሰባሰብ ለማኅበር ጸሎት፣ ከዘራፊዎች ለመጠበቅና የደከሙ አበውን ለመርዳት አስችሏቸዋል፡፡ በዚህም የመጀመሪያው የገዳማውያን የማኅበር ኑሮ ተጀመረ፡፡
አባ እንጦንስ የመነኮሳቱ ልብስ ነጭ ፈረጅያና ቆብ፣ መታጠቂያቸውም ከቆዳ የተሠራና ሠቅ እንዲሆን ወስኖ ነበር፡፡
መነኮሳቱ ሳምንቱን በየበኣታቸው ሲጾሙና ሲጸልዩ ሰንብተው እስከ እሑድ ምሽት ድረስ ደግሞ በአባ እንጦንስ ዋሻ ዙሪያ ተሰባስበው ሲጸልዩና ሥርዓተ አምልኮ ሲፈጽሙ ይውሉ ነበር፡፡ አባ እንጦንስ በዚህ ሁኔታ ሥርዓተ ምንኩስናን አስፋፍቶ በተወለደ በ105 ዓመቱ ዐርፎአል፡፡አባ ጳውሊ የጀመረውን ሥርዓተ ምንኩስና አጠናክሮ ያስፋፋው አባ እንጦንስ ነው፡፡
2.2 አባ ጳኩሚስ
በሥርዓተ ምንኵስና ታሪክ ሌላውን ታላቅ ሥፍራ የያዘው ደግሞ የአባ እንጦንስ ደቀ መዝሙር የነበረው አባ ጳኩሚስ ነው (23ዐ-346 ዓ.ም.)፡፡ አባ ጳኩሚስ ግብፅ ውስጥ ኤስና በምትባል መንደር ከአረማውያን ቤተሰቦች በ29ዐ ዓ.ም. ተወለደ፡፡ በቆስጠንጢኖስ ዘመነ መንግሥት ለውትድርናም ተመልምሎ አገልግሎት ሰጥቷል፡፡ በውትድርናው ዘመን የክርስቲያኖችን ቆራጥነት፣ደግነትና ርኀራኄ በማየቱ ልቡ ስለተነካ ግዳጁን ፈጽሞ ሲመለስ በ313 ዓ.ም. የክርስትናን እምነት ጠንቅቆ በመማር አምኖ ተጠመቀ፡፡
የአባ ጳኩሚስ ልቡና የቅዱስ እንጦንስ ደቀ መዝሙር በነበረው በአባ ጴላጦንስ ኑሮ ስለተማረከ ወደ በረሃ ወርዶ የብሕትውናን ኑሮና ሥርዓት ሲማር ከቆየ በኋላ በ32ዐ ዓ.ም. በዓባይ ወንዝ አጠገብ ታቤኒስ ከተባለው ቦታ የራሱን ገዳም መሠረተ፡፡ በዙሪያው ለተሰበሰቡት መነኰሳትም የአንድነት ኑሮ ሕግ አወጣላቸው፡፡ በአባ እንጦንስ ለተጀመረው የማኅበረ መነኰሳት ኑሮ የተጠናከረ ሥርዓት አውጥቶ የበለጠ ከማስፋፋቱም በተጨማሪ ዘጠኝ የወንድና ሁለት የሴቶች ገዳማት መሥርቷል፡፡
አባ ጳኩሚስ ያወጣው የመነኰሳት የአኗኗር ሕግ ዋናው ቅጂ ሲጠፋ ወደ ላቲን የተተረጐመው ግን እስከዛሬ ድረስ ይገኛል፡፡ ከሕግጋቱ መካከል፡-
Ø  መነኮሳት ጠዋትና ማታ በማኀበር እንዲጸልዩ፣
Ø  በኀብረት በአንድነት እንዲሠሩ፣
Ø ቅዱሳት መጻሕፍትን አዘውትረው እንዲመለከቱ፣
Ø  የቁም ጽሕፈት እንዲማሩ፣
Ø  ገቢና ወጪአቸው አንድ ላይ እንዲሆን፣
Ø  በአንድነት እንዲመገቡ፣
Ø  አንድ ዓይነት ልብስ እንዲኖራቸው፣
Ø  ንጽሕ ጠብቀው እንዲኖሩ፣
Ø  ደግነት፣ ፍቅርና ታዛዥነት እንዲኖራቸው፣የሚሉት ይገኙበታል፡፡
አንድ ሰው ወደ ገዳማቱ ሲመጣ የሦስት ዓመት አመክሮ ይሰጠውና ጠባዩና ፍላጐቱ ይገመገማል፡፡ ከዚያ በኋላም ብርታቱና ጽናቱ ታይቶ ወደ ማኅበረ መነኰሳቱ ይቀላቀላል፡፡ አባ ጳኩሚስ በዚሁ ዓይነት መንገድ ሥርዓት ሠርቶ ሕግ አጽንቶ ገዳማትን ካስፋፋ በኋላ በተወለደ በ56 ዓመቱ በ346 ዓ.ም. ዐረፈ፡፡
3. ሥርዓተ ምንኵስናን በሌላው ዓለም ያስፋፉ አበው
3.1 አትናቴዎስ ሐዋርያዊው (295-373 ዓ.ም.)
አትናቴዎስ ሐዋርያዊው
ቅዱስ አትናቴዎስ ከታላቁ ርዕሰ ገዳማውያን ከአባ እንጦንስ ዘንድ ሥርዓተ ምንኵስናን ተምሮ ፈጽሟል፡፡ የአባ እንጦንስን የሕይወት ታሪክ (ገድል) የጻፈውም እርሱ ነው፡፡ አርዮሳውያን በቅዱስ አትናቴዎስ ላይ በግፍ በተነሡበት ጊዜ ወደ ሮም በመሰደድ ከ339-346 ዓ.ም. ተቀምጧል፡፡ የሮም ክርስቲያኖች አትናቴዎስና ተከታዮቹ የለበሱትን የመነኰሳት ልብስና ቆብ ተመልክተው ተገረሙ፡፡ እርሱም በቆየባቸው ሰባት ዓመታት ከአባ እንጦንስ የተማረውን የመነኰሳት ሕግና አኗኗር አስተምሯቸዋል፡፡ በሮማ ምድርም ሥርዓተ ምንኩስናን ለማስፋፋት የመጀመሪያው አባት አትናቴዎስ ሐዋርያዊ ነው፡፡
3.2 ቅዱስ ባስልዮስ ታላቁ (330-379 ዓ. ም)
ባስልዮስ በግብፅ ገዳማት በብሕትውና ከቆየ በኋላ ከ36ዐ ዓ.ም. ጀምሮ በታናሽ እስያ (ዛሬ ቱርክ በሚባለው አካባቢ) የምነናን ኑሮ በመመሥረት ዛሬ የግሪክ፣ ሩሲያ፣ ወዘተ. አብያተ ክርስቲያናት የሚገለገሉበትን የመነኰሳት ሕግ ያወጣው እርሱ ነው፡፡
ቅዱስ ባስልዮስ ታላቁ
3.3 ዮሐንስ ካስያን (360-435 ዓ.ም.)
ግብፅ ውስጥ በቴብያድና ጥቂት ዓመታት በብሕትውና ከቆየ በኋላ ወደ ፈረንሳይ በመመለስ በ415 ዓ.ም. በፈረንሳይ ማርሴይ አጠገብ ሁለት ገዳማትን መሠረተ፡፡ በግብፅ ያጠናውን ሥርዓተ መነኰሳት መሠረት አድርጐ ሁለት መጻሕፍትንም አዘጋጅቷል፡፡
እንግዲህ በዚህ ሁኔታ በአባ ጳውሊ የተጀመረው የምንኵስና ሕይወት በመላው ዓለም ሊስፋፋና ወደሀገራችንም ለመድረስ በቅቷል፡፡ የመጀመሪያውን የሴቶች ገዳም የመሠረተችው ደግሞ የአባ ጳኩሚስ እኀት ማርያም ነች፡፡
ምንኵስና በኢትዮጵያ
ይቀጥላል - ይቆየን
ወስብሐት ለእግዚአብሔር
ዋቢ
1.    ትንሣኤ ቁ.99/1978
2.    ገድለ አባ ሊባኖስ
3.    ገድለ አባ ዮሐንስ
4.    ዜና መንዝ
5.    የአንኰበር መሳፍንት የታሪክ መጽሐፍ
6.    ትንሣኤ ቁ.11/79
7.    ትንሣኤ ቁ.22/80
8.    Conti Rossini, steria PL.XLIV
9.    ሉሌ መላኩ፣ የቤተ ክርስቲያን ታሪክ አ.አ 1986
10. አባ ጎርጎርዮስ፤ የቤተ ክርስቲያን ታሪክ በዓለም መድረክ
11. አባ ጎርጎርዮስ የኢትዮጵያ ቤተ ክርስቲያን ታሪ
ሐመር መጽሔት
Posted by Melaku at 9:28 PM 
Reactions: 	
Email This
BlogThis!
Share to Twitter
Share to Facebook
Share to Pinterest
7 comments:
AnonymousDecember 14, 2012 at 9:25 AM
Kala Hiwot yasemalin rageme yagalegelote zamanene yestelye.
Reply
ሆሳዕናDecember 17, 2012 at 3:36 PM
‹‹ምንኩስና በኢትዮጵያ››...የአባቶቼን ገድልና ቱሩፋት ሳስበው ከመስራቾቹ እንደማይተናነሱ አምናለሁ፣ አንብቤያለሁም፡፡ ስትጀምር ግን ... የዛሬን አያድርገውና...በልልኝ....፡፡
ቃለ ሕይወት ያሰማልኝ!
Reply
ሆሳዕናDecember 17, 2012 at 3:40 PM
ደግሞ ‹‹ይቀጥላል›› ካልክ ‹‹ይቆየን›› የሚያስፈልግ አይመስለኝም....ደግሞ ልክ እንደ ትርጓሜ መፅሐፍት ‹‹ ይቆየን›› ብቻ ብትል ደግሞ ትውፊታዊ ይሆናልና ጥሩ ይመስለኛል፡፡
Reply
UnknownDecember 24, 2012 at 10:13 AM
የመነኮሳት ሕይወት
አባ መቃርስ መነኮስ 
ሁላችሁ ቅዱሳኑ፥ እግዚአብሔርን ውደዱት፤ እግዚአብሔር እውነተኞችን ይፈልጋል፥ ትዕቢተኞችንም ፈጽሞ ይበቀላቸዋል። በእግዚአብሔር የምታምኑ ሁላችሁ፥ በርቱ ልባችሁም ይጥና። መዝ.፴፡፳፫ 
“ካህንሰ እምኢተምህረ እምኢያ ብዝኃ ስብሐተ ትኅርምተ እምኢመጽኦ ትምክህት” /”ካህን ብዙ በዘይማር ትዕቢት ኩራት ባልወጣበት በነኮስም ትኅርምት አበዛለሁ ባይል ትምሂት ባልመጣበት ነበር።”/ (አባ መቃርስ መነኮስ)
አባታችን አባ መቃርስ ከሰው ርቆ ንጽህናውን ጠብቆ በበረሃ ይኖር ነበር። ምግቡ ቆቅ ነበር። በየቀኑ አንድ አንድ ቆቅ እየተያዙለት ቀቅሎ ሲባርከው ጎመን እየሆነለት ይመገበው ነበር። አንድ መነኩሴ ከቁስጥንጥያ መጥቶ እሱ ካለበት በረሀ ሲገባ ሲያጠምድ አይቶ ለሐሜት ቸኩሎ ወደ ከተማ ተመልሶ ለሊቀጳጳሱ ነገረው። እርሱም ሰርክ ሲደርስ ሊያጠምድ ወጣ። ሦስት ቆቆችን አጠመደ፤ ሊፈትነኝ ነውን ወይስ ሆዴ አልጠግብ ብላ ይሆን አለ። ወዲያው እኒህ መነኮሳት ካጠገቡ ደርሰው “ሰላም ለከ ኦ አቡነ” አሉት ጌታ ባወቀ ያደረገው ነው ብሎ ደስ አለው። አብስለሎ ድርሻቸውን ሰጣቸው። እርሱም ድርሻውን በልቶ መለስ ቢል አስቀምጠው ሲያዩት አያቸው፤ ለምን እራታችሁን አልበላችሁም? አላቸው። እኛስ እንዲህ ዓይነቱን እንበላ ዘንድ አልተፈቀደልንም አሉት። እሱን ለመንቀፍ እንደሆነ አውቆ እፍ እፍ ቢላቸው በረው ሄደዋል። በከንቱ አምተነዋል፤ ብለው ከእግሩ ወድቀው ይቅርታ ጠይቀውታል። 
ሲነጋ ወደ ከተማ ተመልሰው ያዩትን ለሊቀጳጳሳቱ ነገሩት። እሱም እንዲህ ያለ ጻድቅ በዘመናችን ተገኝቷልና እጅ ነስተን እንምጣ ብለው ከንጉሱ ላከበት። ንጉሥ ሠራዊቱ፣ ሊቀጳጳሳቱ፣ ካህናቱን አስከትለው ከበዓቱ ሲደርሱ የታዘዘ መልአክ መቃርስን ወደ ብሔረ ሕያዋን ሲያደርሱ አዩ። “ባርከነ ኦ ቅዱሱ ለእግዚአብሔር ወንግረነ አሐተ ቃለ” አባታችን ባርከን አንዲት ቃልም ንገረን አሉት። “ካህንሰ እምኢተምህረ እምኢያ ብዝኃ ስብሐተ ትኅርምተ እምኢመጽኦ ትምክህት” ካህን ብዙ በዘይማር ትዕቢት ኩራት ባልወጣበት በነኮስም ትኅርምት አበዛለሁ ባይል ትምሂት ባልመጣበት ነበር። ብሎ ተናግሯቸውና ባርኳቸው ዐርጓል። የአባታችን ፍልሰቱ በቀደም እለት በታኅሳስ ፲፫ ነበር። የአባታችን በረከት፣ ጸጋ፣ ምልጃ፣ ቃልኪዳን በሁላችን ላይ ጸንቶ ይኑር አሜን። 
  </TEXT>
</DOC>
<DOC>
 <DOCNO>191</DOCNO>
   <TEXT>
﻿የምንኩስና ህይወት/ክፍል ሁለት/🍂🍂
🍃ሀ. አባ እንጦንስ🍃
🌾የምንኩስና ምስራች ኮከበ ገዳም፣ አበ መነኮሳት፣ ትሩፈ ምግባር የሚል የክብር ቅጽል /መገለጫ/ የተሰጠው ግብጻዊው አባት ቅዱስ እንጦንስ ነው፣ ቅዱስ እንጦንስ የተወለደው አቅማን በመባል ትጠራ በነበረች የግብጽ አውራጃ ነው፡፡ እናትና አባቱ ደጋግ ክርስቲያኖች ስለነበሩ እንጦንስን በመልካም አስተዳደግና በጥሩ ስነ ምግባር አንጸው ኮትኩተው አሳድገውታል፡፡ በእንጦንስ የወጣትነት ዘመን ምንኩስና የሚል ስም ከነአካቴው ያልተሰማ ያልታወቀ ነገር ነበር፡፡
🌾እንጦንስ ግን እግዚአብሔርን ለማገልገል በሚል ዓላማ ከመንደር ወጣ ብሎ ብቻውን በመኖር በጾም በጸሎት ተወስኖ ይጋደል ጀመር፣ በዚህ የቅድስና ጉዞው ሰይጣናት በዝሙት፣ በፍቅረ ንዋይ፣ በሀኬት /በስንፍና/ ወዘተ--- ይዋጉት ጀመር፡፡ እንጦንስ ግን በዓላማው ጸንቶ መጋደሉን ስለቀጠለ በላዩ ባደረ በእግዚአብሔር ረድኤት እየበረታ አጋንንትንና ጸብአ አጋንንትን ድል እየነሣ በገድል ጸና እንጅ በፈተና አልተሸነፈም፣ ቅዱስ እንጦንስ በዓላማው ጸንቶ የቅድስና ሕይወቱ እየጎላ በሄደ ቁጥር በአጋንንት ላይ ኃይለ መዊእን /የድል አድራጊነትን ኃይል/ አገኘ፤ አጋንንትም ሊፈትኑት መከራ ሊያጸኑበት ቢመጡ እንደጢስ እየበነኑ /እየተነኑ/ እንደ ትቢያ እየተበተኑ ከፊቱ የሚጠፉ ሆነዋል፡፡ በዚሁም መድኃኔዓለም ክርስቶስ ለሐዋርያት የሰጠውን አጋንንትን የመግዛት ስልጣንና ቃል ኪዳን በቅዱስ እንጦንስም ሲረጋገጥ ታይቷል፡፡
🌾የቅዱስ እንጦንስ የገድል ጊዜ እንዲህ ባለ መልኩ እያለ ከዕለታት በአንዱ ቀን የእግዚአብሔር መልአክ ተገለጠለት፤ መልአኩ ሲገለጥለትም የምንኩስና ልብስ፣ መታጠቂያ ቅናት፣ የመስቀል ምልክት ያለው ቀሚስ፣ በወገቡ አስኬማ፣ በራስ ቁር አምሳል በራሱ ላይ ቆብ አድርጎ እንደሚታይ ብርሃናዊ ሰው አምሳል ሆኖ ሰሌን እየሰራ ከዚያም እየተነሣ ሲጸልይና ሲሰግድ ነበር፡፡
🌾ቅዱስ እንጦንስ ይህን እያስተዋለ በአድናቆት ከቆየ በኋላ እንዲህ የሚል የእግዚአብሔር ቃል መጣለት፡፡ “እንጦንስ ሆይ እንደዚህ ስራ” በማለት በምንኩስና ሕይወቱ ሊከተለው የሚገባውን ስርዓት ሁሉ አሳይቶታል፡፡ ቅዱስ እንጦንስም ከመልአኩ ያየውንና የሰማውን ተቀብሎ ስራ መስራቱን ቀጥሎበታል፡፡
🌾ቅዱስ እንጦንስ በዓላማ ጸንቶ ገድሉን በብቃት እየፈጸመ ዓመታትን ካስቆጠረ በኋላ ፆር ጠፍቶለት ከጸብአ አጋንንትና አጋንንት ሊያደርሱበት ከነበረ መከራና ስቃይ ነፃ ሆነ፤ አባ እንጦኒ የምንኩስና ሕይወት ተከናውኖለት ደቀ መዛሙርት አፍርቶ፣ ገዳም መስርቶ፣ በተለይም ደቀ መዝሙሩና የመንፈስ ቅዱስ ልጁ ለሆነ ለመቃርስ ዘየዐቢ /ታላቁ መቃርስ/ ስርዓተ ገዳም አስተምሮ፣ አስኬማ አልብሶ፣ አረጋግቶና አጽናንቶ የአባትነቱን በረከት ሰጥቶ፣ የስርዓተ ገዳም ምስረታን እውን ካደረገ በኋላ ሩጫውን ፈጽሞ፣ ከፈጣሪው ከኢየሱስ ክርስቶስ ቃል ኪዳን ተቀብሎ በአንድ መቶ ሃያ አመቱ ከዚህ ዓለም ድካም አርፏል፡፡
🍃ለ. አባ መቃርስ ዘየዐቢ /ታላቁ መቃርስ/🍃
🌾አንድ ሕፃን ዕለቱን ተወልዶ ዕለቱን አደገ እንደማይባል ሁሉ አንድም ስርዓት እንደተመሠረተ ተሟልቶ ሊገኝ አይችልም፡፡ በመጀመሪያ መሠረቱ ከተጣለ በኋላ ግድግዳው ጣሪያውና ጉልላቱ ደረጃውንና ጊዜውን ጠብቆ ይከናወናል፤ ወደ ስርዓተ ምንኩስና ስርዓተ ገዳም በአባ እንጦንስ ተጀመረ ሲባል መሠረቱን እንጅ ፍጻሜውን የሚያመለክት አይሆንም፡፡
🌾ስርዓተ ምንኩስና የተሟላ ይዘት ያለው ሆኖ እንዲገኝ ለማድረግ ከቅዱስ እንጦንስ በኋላ የቅዱስ እንጦንዮስን ደቀመዛሙርት ጥረትና ብርታት የሚጠይቅ ነበር፡፡ ዋናው ተጠቃሽም መምህሩን አብነት አድርጎ ስርዓተ ገዳምን ለማጠናከር የተነሣው መቃርስ ዘየዐቢ /ታላቁ መቃርስ/ ነው፡፡
🌾ቅዱስ መቃርስ፡- የታላቁ አባት የአበ ቅዱሳን የቅዱስ እንጦንዮስ የመንፈስ ቅዱስ ልጅና ደቀ መዝሙር መሆኑ በአባ እንጦንስ ታሪክ ተገልጿል፡፡ ለታላቁ አባት ለቅዱስ እንጦንስ “ኮከበ ገዳም” የሚል የክብር ቅጽል እንደተሰጠው ሁሉ ለቅዱስ መቃርስም /መቃርዮስ/ “ማኀቶተ ገድል ዘገዳም” የሚል የክብር መጠሪያ ተሰጥቶታል፤ ቅዱስ መቃርስ “አበ ኩሎሙ መነኮሳት” እየተባለም ይጠራል፡፡
🌾የመቃርስ ትውልዱ በደቡብ ግብጽ /ላዕላይ ግብጽ/ ውስጥ መኑጽ /መኑፍ/ እየተባለች ትጠራ ከነበረች አውራጃ ነው፤ አባቱ አብርሃም እናቱ ሣራ ይባላሉ፤ ግብራቸው ከስማቸው ጋር የተስማማላቸው ደጋጋና መፍቀሪያነ እግዚአብሔር፣ በጾም በጸሎት፣ በንጽሕና በቅድስና የሚኖሩ፣ በፈቃደ እግዚአብሔር የሚመሩ ሰዎች ነበሩ፤ እግዚአብሔርም በረከቱን በላያቸው አሳድሮ በስራቸው ሁሉ ከፍ ከፍ አደረጋቸው፡፡ ከወይን ዘለላ የወይን ፍሬ ይገኛልና ከእነዚህ ደጋግ ቅዱሳን መቃርስ ተወለደ፤ መቃርስ ማለት ብፁዕ ማለት ነው፤ መቃርስ ከሕጻንነቱ ጀምሮ የእግዚአብሔር ጸጋ ያደረበት ሰው ስለነበር እግዚአብሔር ወደሚወደው መንገድ ይመራው ዘንድ ሁልጊዜ በጾምና በጸሎት ፈጣሪውን ይለምን ነበር፡፡
🌾እግዚአብሔርም የዚህን ደግ ወጣት የልብ ሐሳብ ፈጸመለት፤ መልአኩንም ልኮ በምነና፣ በብሕትውና፣ በምንኩስና የሚኖርባትን የአስቄጥስን አውራጃ አራት መዓዘንዋን አዙሮ በማሳየት፡- “እነሆ ይህችን በረሃ መላዋን ላንተና ለልጆችህ ርስት አድርጎ እግዚአብሔር ሰጥቶሃል፤” ብሎታል፡፡ አስቄጥስ ማለትም መዳልወ አልባብ፡ /የልቦች ሚዛን ወይም መመዘኛ/ ማለት ነው፡፡
አባ እንጦንስ፡- ቅዱስ መቃርስ በፈተና እንዲጸና፣ ገድሉንም በትጋት እንዲፈጽም ስርዓተ ገድልን ሲያስተምረው የገድል መፈጸሚያ ዋነኛው መንገድ ምን እንደሆነ እንዲህ በማለት አስተምሮታል፡፡ “እስመ ሰይጣናት ሀለዎሙ ይፅብኡከ በኀሊና ከንቱ፣ ወበምግባራት ሕሱማት ገሀደ፣ ወአንተሰ ከመ አንተ ትኩን ፍጹመ ተዓገስ እስከ ለመዊት፡፡ አጋንንት በስውር በፈቲው ፆር፣ እንዲሁም ወደ ጥፋት በሚያመሩ ክፉ ስራዎች ሁሉ ይዋጉሃል፤ አንተ ግን ገድልህን አጽንተህ ፀብአ አጋንንትን ድል ነስተህ ፍጹም ትሆን ዘንድ እስከ ሞት ድረስ ታገስ፡፡” ብሎታል፡፡
🌾መቃርስ፡- መልአከ እግዚአብሔር የነገረውንና መምህሩ ቅድስ እንጣንስ ያስተማረውን ስርዓተ ገድል፣ አብነትና መሠረት በማድረግ ገዳመ አስቄጥስ ላይ ለመኖር ወሰነ፡፡ ስርዓተ መንኩስና በመንፈስ ቅዱስ አባቱና በመምህሩ በቅዱስ እንጦንስ አማካይነት ተፈጽሞለት በዚህ በገዳመ አስቄጥስ ሆኖ ገድሉን ቀጠለ፡፡ ቅዱስ መቃርስ ገድሉን በብቃትና በንቃት መፈጸም እንዲችልና በፍጹምነት ለመጋደል ያመቸው ዘንድ ትንሽ ዋሻ ከቋጥኝ ፈልፍሎ ሠራ፡፡ “ወቅዱስሰ አባ መቃርስ ገብረ በዓተ ንስቲተ ወነበረ በውስቴታ ወተጋደለ ተጋድሎ ዐቢየ” እንዳለ መጽሐፍ፡፡
🌾ገዳመ አስቄጥስ በግብፅ አገር የሚገኝ አንድ አውራጃ ነው፤ የግብጽ ገዳማት በአብዛኛው የሚገኙት በዚሁ አውራጃ ነው፡፡ አሁን የተጠቀሰችው የቅዱስ መቃርስ የገድል መፈጸሚያ በዓትም የምትገኘው በዚሁ አውራጃ ሆኖ በእመቤታችን ስም በሚጠራው ታላቁና ጥንታዊው ገዳም ውስጥ ነው፤ ዋሻዋ በአንድ ሰው ብቻ ተመጥና የተሠራች ናት፡፡ ከአናት ላይ ብርሃንና አየር ለማስገባት የሚረዳ ሽንቁር አላት፣ በዚህም ቅዱስ መቃርስ እንቅልፍ እንዳያሸንፈው ፀጉርን በገመድ ወይም በሽቦ አስሮ ይጸልይባታል፡፡ በአራቱ ማእዘን ጫፋቸው በጣም ሹል የሆኑ ብረቶች ተተክለዋል፡፡ ቅዱስ መቃርስ ገድሉን በዚህ አስደናቂ ሁኔታ ይፈጽም ነበር፡፡
🌾የቅዱስ መቃርስ በዓት በአሁኑ ጊዜ በከፍተኛ ቅርስነት በመያዟ ከአራቱ ማዕዘነ አለም ወደ ግብጽ የሚጓዙ አያሌ ቱሪስቶች ይጎበኙዋታል፡፡ ጸሐፊውም /ይህን መጽሐፍ የጻፈ/ በዓትዋንና ገዳመ አስቄጥስን በጠቅላላ በአካል ጎብኝቶ የአይን ምስክር ለመሆን ችሏል፡፡
🍃ሐ. አባ ጳጉሚስ /ባኹም/🍃
🌾አባ ጳኩሚስ /አባ ድኹም/ ምንኩስናን ከመሠረቱ ሶስቱ አበው አንዱ ነው፤ ይህ ቅዱስ አባት በብዙ ጸሐፊዎች ዘንድ ከእንጦንስ ቀጥሎ ሶስተኛ አባት ሆኖ የሚቀመጥ ቅዱስ አባት ነው፤ በሐረገ መነኮሳት አመዳደብም ቢሆን በዚሁ ደረጃ ይመድቡታል፤ ዓቢይ መነኮስ አበመነኮሳት ቅዱስ እንጦንዮስ መቃርስ ዘየዐቢንና ጰላሞንን፣ ጰላሞን ጳኩሚስን፣ ጳኩሚስ ቴዎድሮስን፣ ቴዎድሮስ አረጋዊ ዘደብረ ዳሞን በትምህርት ወለደ እየተባለ የቆብ /የምንኩስና/ ሐረገ ትውልዳቸው ይተረካል፡፡
🌾ቅዱስ ጳኩሚስ /ባኩምዮስ/ ዘመን የገዳሙ አበ ማኀበር /አበምኔት/ ሁኖ ያገለገለ ከመሆኑም ሌላ በቅዱስ እንጦኒ የተመሠረተን ስርዓተ ገዳም አጠናክሮ ምንኩስናን ሁሉ አሟልቶ ምንኩስና በሁለት እግሩ ቆሞ እንዲሄድ ያደረገ ታሪካዊ አባት ነው፡፡
🌾የምንኩስና መንፈስና ዓላማ ከምስር /ከግብፅ/ ተነስቶ ወደ ሌላው ዓለም ለመሠራጨት ጊዜ አልወሰደበትም፡፡ ሮም፣ ግሪክ፣ ሶርያ ህንድ እና መካከለኛው ምስራቅ ግንባር ቀደም የምንኩስና ተጠቃሚዎች ለመሆን በቅተዋል፡፡ ስርዓተ ምንኩስና ከምስር /ከግብፅ/ አልፎ ወደ ሌላው ዓለም እንዲስፋፋ ያደረገ ቅዱስ አትናቴዎስ ነው፡፡ ቅዱስ አትናቴዎስ በመንበረ ማርቆስ ላይ ተሠይሞ ስራ የሠራ የእስክንድርያ ፓትርያርክና ታላቅ ሐዋርያ ነው፡፡
🌾በጀርመን፣ በእንግሊዝ፣ በስዊድንና በሌሎችም አገሮች ገዳማት ተመስርተዋል፡፡ ስርዓተ ገዳም ተስፋፍቷል፡፡ ይሁን እንጅ የምንኩስና ሕይወት ዓላማውንና ጥንታዊ ይዘቱን እየለቀቀ /በተለይም በካቶሊክ ቤተክርስቲያን/ ስጋዊ ተድላና ደስታ የተመላበት ሕይወት እንዲሆን ስለተደረገ በማርቲን ሉተር አማካይነት ለተነሣው የተቃዋሚ ድርጅት እንቅስቃሴ መፈጠር መነሻና ምክንያት ለመሆን ችሏል፡፡ይቀጥላል!!
  </TEXT>
</DOC>
<DOC>
 <DOCNO>192</DOCNO>
   <TEXT>
﻿ምንኩስና ክፍል ፪
on January 23, 2011
ለመሆኑ የመነኮሳቱ አመጋገብ እንዴት ነው?
      መነኮሳቱ የሚመገቡት፦ ቋርፍ ወይም ስራስር ተቆፍሮ የሚገኝ ንፍሮ፣ዳቤ ወይም መኮሬታ፣ ቅጠላ ቅጠል፣ ቆሎ የመሳሰሉትን እንደ ገዳሙ  ስርዓት መሰረት በቀን አንድ ጊዜ ብቻ ዘጠኝ ወይም ሶስት ሰዓት ላይ ብቻ ይመገባሉ።
አለባበስ፦መነኮሳት በምድር መላእክት በሰማይ ሰዎች ናቸው ስለዚህ በዚህ  አስተሳሰብ ከዓለማዊያን እንደተለዩ ሁሉ በአለባበስም  እንዲሁ ይለያሉ ።
አለባበሳቸው መነኮሳት ቢጫ ወይም ወይባ መልክ ያለው፣ ጥቁርና የማር መልክ ያለው ምክንያቱም ከዓለም የተለዩ፣ ዓለምን ንቀውና ንፅህናቸውን ጠብቀው መኖርን  ስለመረጡ በሥጋ ደክመው በመንፈስ የበረቱ ማለት ሲሆን በዓለማውያን ዘንድ የተናቀ የተጠላ መልበሰን መረጡ የሚሉ አሉ።
        ከ644 ዓ/ም በፊት በግብፅ ውስጥ  ጥቂት አረማዊያን ቢኖሩም የኦርቶዶክስ ሃይማኖት ተከታዮች በብዛት እንደነበሩ ታውቀዋል። እስላሞቹ የክርስትና እምነትህን ክደህ የእስልምና እምነት ያዝ እያሉ በሰይፍና በግርፋት እያስገደዷቸው እንዲሁም ንዋያተ ቅድሳቶቻቸውን እያቃጠሉ አብያተ ክርስትያኖቻቸውን እያፈረሱ  መስጊድ ይሰሩባቸው ስለነበር በዚህ ችግር ምክንያት ክርስትያኖች ምንም ጥቂት ቢሆኑም ከእስላሞቹ ጋር ጦርነት ገጠሙ በእግዚአብሔር ኃይልም ብዙውን ጠላት ቢጠርጉትም አረቦች እየተባበሩባቸው ተሸነፉ። ከዚም በኋላ እስላሞቹ በክርስትያኖች ላይ አሰቃቂ ደንብ አወጡ ።ከደንቦቹ አንዱ ክርስትያኖቹ ከዚያ ጊዜ ጀምሮ የማር መልክ  ያለው ልብስ እንዲለብሱ ነበር። በአሁኑም ጊዜ መነኮሳቱ ያንን የመከራ ዘመን ለማስታወስ የማር መልክ ያለውን ልብስ ይለብሳሉ።
የመነኮሳተ መመሪያ የገዳሙ ስርዓት፦
          የምንኩስና ህይወት በትሩፋት የበለፀገ ቢሆንም የሁሉም መነሻ የሚሆን መመሪያዎች አሉት። 
ከእነዚህም ዋና ዋናዎቹ፦  
1-ንጽሕና ቅድስና
2-መታዘዝ
3-ለግል የሆነ ሀብት አለማስቀመጥ
4-ጾም ስግደት ጸሎት ናቸው
        በመጨረሻም መነኮሳቱ ደረጃ በደረጃ ከሕገ ሥጋ ወደ ሕገ ነፍስ፣  ከወጣኒነት ወደ ማዕከላዊነት፣ ከማዕከላዊነት ወደ ፍጹምነት ማለት ወደ ዐሥሩ መዓርጋት ይደርሳሉ። ዐሥሩ መዓርጋትም እነዚህ ናቸው።
-ጽማዌ፡- መላእክት ሲወጡ ሲወርዱ ማየት፣ነገር ግን የሚወጡበትንና የሚወርዱበትን አለማወቅ ነው።
-ልባዌ መላእክት፦ የሚወጡበትንና የሚወርዱበትን ማወቅ ነው።
-ጣዕመ ዝማሬ፦ ከዚህ መዓርግ ሲደርሱ ውዳሴ ከንቱ ይቃወማቸዋል።
-አንብዐ ንስሓ፡- እንደሰን ውኃ እንባቸው ሳያቋርጥ መፍሰስ ነው።
-ኩነኔ፡- ሥጋን ለነፍስ ማስገዛት ነው።
-ዑቃቤ፡- በዚያው ጸንቶ መኖር ነው።
-ንጻሬ፡- ካሉበት ሁኖ መላእክትን በየከተማቸው ማየት።
-ሑሰት፡- እንደ እግረ ፀሐይ ከሁሉ መድለስ ነው።
-ተሰጥሞ፡- በባሕረ ብርሃን መዋኘት ነው።
-ፍቅረ ደቂቀ እጓለ እመሕያው፡- አማኒ መናፍቅ፣ ኃጥእ ጻድቅ፣ ባዕድ ዘመድ፣ ሳይሉ ሁሉን አንድ አድርጎ አስተካክሎ መውደድ                    ነው።
   ውድ አንባቢያን እኛም ሁላችን አባቶቻችን አስከ ዛሬው ትውልድ ድረስ ጠብቀው ያቆዩልንን የአነዚህ መነኮሳት ፀሎት አኛንም ሀገራችንን ኢትዮጵያን ይጠብቅ ዘንድ ለገዳሞቻችን ትኩረት ልናደርግና ልንደግፋቸው ይገባል።    
  </TEXT>
</DOC>
<DOC>
 <DOCNO>193</DOCNO>
   <TEXT>
﻿የምንኩስና እምነትና የምንኩስና ባህል ልዩነት አላቸው!!
Written by  ብሩህ ዓለምነህ (በመቀሌ ዩኒቨርሲቲ የፍልስፍና መምህር)
font size  decrease font size  increase font size Print Email
Rate this item1 2 3 4 5 (0 votes)
ባለፈው ሳምንት ጥቅምት 25 ቀን 2010 ዓ.ም በወጣችው አዲስ አድማስ ጋዜጣ ላይ “ለኢትዮጵያ ኋላ ቀርነት ተጠያቂው ላሊበላ?” በሚል ርዕስ አቶ ዓለሙ ኃይሌ አንድ ፅሁፍ አስነብበውናል። የፅሁፋቸው መነሻ “የኢትዮጵያ ፍልስፍና” የሚለው መፅሐፌ ውስጥ በተነሱት ሐሳቦች ላይ የማይስማሙበትን ነጥብ ለመግለፅ ነው፡፡ የአቶ ዓለሙ ትችት ጠቅለል አድርገን ስናስቀምጠው፡-
ለኢትዮጵያ ሀገራችን ኋላ ቀር መሆን ምክንያቱ ላሊበላዊነት (የምንኩስናና የብሕትውና ኑሯችን) ነው ተብሎ በመጽሐፉ ውስጥ የተጠቀሰው ነገር ትልቅ ስህተት ነው፡፡ ኋላ ያስቀረን ላሊበላዊነታችን ሳይሆን ማብቂያ የሌለው የእርስበርስ ጦርነት ነው። ሁልጊዜ በአርስበርስ ጦርነት ውስጥ የተዘፈቅን ስለነበረ ሰላም አግኝተን ሰርቶ ለመሻሻል፣ ለመማርና ለመመራመር፣ ለመጠየቅና ለማብሰልሰል፣ ለፈጠራና  ለመፈላሰፍ  ዕድል  አልነበረንም፤ 
የሚል ነው፡፡
እኔም በዚህ ፅሁፍ ውስጥ አቶ ዓለሙ በደንብ ያልተረዱትን ነገር ለማብራራት እሞክራለሁ፡፡ አቶ ዓለሙ “ማብቂያ የሌለው የእርስበርስ ጦርነት ነው ለዚህ ኋላቀርነት ያበቃን” ያሉት ነገር ላይ እኔም ፕ/ር መስፍን ወ/ማርያምንና እስራኤላዊውን ፕ/ር ሀጋይ ኤርሊክን ጠቅሼ ፅፌያለሁ፡፡ ሆኖም ግን ችግሩን በእርስበርስ ጦርነት ላይ ብቻ አመካኝተን የምናልፈው ነገር አይደለም፡፡ ማህበረሰባችን ወደ እንደዚህ ዓይነት የእርስበርስ ጦርነት እንዲገባ የሚያስገድደው ማህበረሰባዊ ግፊት ከየት መጣ? ወደሚለው ሌላ ጥያቄ የግድ መሻገር አለብን፡፡ ፕ/ር መስፍን ለዚህ ጥያቄ ሲመልሱ፤ “ሥልጣንን ከክብርና ከሐብት ጋር ያስተሳሰረ ማህበረሰብ በመፈጠሩ ነው” ይላሉ፡፡ ሆኖም ግን አሁንም ይህ የፕ/ር መስፍን መልስ በቂ አይደለም፡፡ ምክንያቱም ለምንድን ነው የእኛ ማህበረሰብ ሥልጣንን ከክብርና ከሐብት ጋር ያስተሳሰረው? ወደሚል ሌላ ጥያቄ ስለሚወስደን፡፡ እኔም ለዚህ ጥያቄ፤ “ሥራንና የእጅ ሙያተኛን የሚያጥላላው የምንኩስና ባህል ከተንሰራፋ በኋላ በሥራ በኩል የሚገኘውን ሐብትና ክብር ስለበጠሰብን ነው “ሥልጣን ወይም ሞት” የሚል ማህበረሰብ የፈጠርነው” የሚል መልስ በመፅሐፌ ውስጥ አስቀምጫለሁ፡፡ 
ሆኖም ግን አቶ ዓለሙ “የምንኩስና ባህል” ስል ምን ለማለት እንደፈለግሁ የተረዱኝ ስላልመሰለኝ ላሊበላዊነት፣ የምንኩስና ባህል እና ብሕትውና የሚሉትን ፅንሰ ሐሳቦች በመጀመሪያ ግልፅ ማድረግ እንዳለብኝ ተሰምቶኛል፡፡ በመጀመሪያ ደረጃ እምነትንና ባህልን መለየት ይገባናል፡፡ ባህል ከእምነት በጣም የሰፋና ሁሉን አካታች ነው። እምነት የሃይማኖት ተከታዮችን ብቻ ያማከለ አስተሳሰብ በመሆኑ ከዚያ ሃይማኖት ውጭ ያሉ ሰዎችን አያካትትም፡፡ ሆኖም ግን እምነት በረጅም የጊዜ ሂደት ውስጥ ባህል እየሆነ ሊሄድ ይችላል፤ ያን ጊዜ ሁሉንም ማህበረሰብ አካታች ይሆናል፤ ያለ ሃይማኖት ልዩነት የአጠቃላይ ማህበረሰቡ የዕለት ተዕለት ገዥ ሐሳብ ይሆናል፡፡ ለምሳሌ የሻደይ በዓል መነሻው እምነት ቢሆንም አሁን ግን ባህል ሆኗል፡፡ ባህል ስለሆነም ሁሉም ልጃገረዶች ይሳተፉበታል፡፡ የመስቀል በዓልም በደቡብ እንደዚሁ ነው፡፡
ሥርዓተ ምንኩስና መነሻው እምነት ነው፤ ያውም “ለተመረጡ ጥቂቶች ብቻ” የሚፈቀድ እምነት፡፡ የምንኩስና እምነት መነሻ ሐሳቡ “የዚህ ዓለም ነገር (ቤተሰባዊና ማህበራዊ ህይወት፣ የግል ንብረት ማፍራት…ወዘተ) መንፈሳዊ ህይወታችንን ስለሚጎትትብን ልንተወው ይገባል” የሚል ነው፡፡ በአጭሩ ምንኩስና ማለት ከዚህ ዓለምና ከለበስነው ሥጋ ጋር መጣላት ነው፡፡
አንድ ሰው ከዚህ ዓለም ጋር ተጣልቶ “አይ እኔ የዚህ ዓለም ነገር በቅቶኛል፤ ከዚህ በኋላ ቀሪ ዕድሜዬን ከሰው ተነጥዬ በጥሞና የእግዚአብሔርን ነገር ብቻ እያሰብኩ መኖር ይሻለኛል” ቢል ችግር የለውም፡፡ ምንኩስና “ለተመረጡ ጥቂቶች ብቻ” የተፈቀደ ስለሆነ ማህበረሰቡን የማናጋት አቅሙ አነስተኛ ነው፡፡ የኔ ሙግት “ምንኩስናዊ አስተሳሰብ ማህበረሰባዊ ችግር መፍጠር የሚጀምረው ከእምነት አልፎ አጠቃላይ የማህበረሰቡ ባህል ሲሆን ነው፤ የክርስትያኑም የሙስሊሙም ገዥ ሐሳብ ሲሆን ነው፤ ህዝቡ ዓለምን፣ ተፈጥሮን፣ የሰውን ልጅና የዕለተለት ኑሮውን የሚመለከትበት የማያወልቀው መነፅር ሲሆን ነው” የሚል ነው፡፡ ላሊበላዊነት ያልኩትም ይሄንኑ ባህል እንጂ ስለ ንጉሱ ላሊበላ፣ አሊያም ስለ ላሊበላ ኪነ ህንፃ አይደለም፡፡ ኪነ ህንፃው ተምሳሌታዊ ነው፡፡ 
ስለዚህ እኔ ምንኩስና ላይ ያለኝ ዋነኛ ትችት እምነት በመሆኑ ሳይሆን ከእምነት ወጥቶ ባህል በመሆኑ ነው፡፡ በመሆኑም የምንኩስና ባህል ስል ህይወታችንን ለመለወጥና ለማሻሻል እንቅፋት የሆኑትን አስተሳሰቦች ነው፡፡ ለምሳሌ ዓለምንና ምድራዊ ህይወትን ማጥላላት፣ የለበሱትን ሥጋ ማንቋሸሽ፣ ሐብትንና ብልፅግናን መናቅ፣ ይህን ዓለም የኮንትራት ዓለም አድርጎ መመልከት፣ ነፍስንና ሥጋን ባላንጣዎች አድርጎ ማየት …የመሳሰሉትን፡፡ በመሆኑም፣ አቶ ዓለሙ የምንኩስናን እምነትና የምንኩስናን ባህል በደንብ እንዲለዩልኝ እፈልጋለሁ፡፡
በርግጥ የላሊበላ ኪነ ህንፃ እጅግ አስገራሚ ነው፡፡ እንቆቅልሹ ግን የእጅ ሙያን የሚያንኳስስ ማህበረሰብ ከተፈጠረ በኋላ የእጅ ባለሙያተኞቻችንንም አብረን አጥተናል፡፡ ይሄ ከሆነ ታዲያ የላሊበላን አስደናቂ ውቅር አብያተ ክርስትያናት እነማን ሰሩት? ይሄ ጥበብስ በሌሎች አካባቢዎችና በቀጣዩ ትውልድ ላይ እንዴት አሻራውን ሳያሳርፍ ጠፋ? ወደ ታች ወደ ህዝቡስ ወርዶ እንዴት በእያንዳንዱ ኢትዮጵያዊ ኑሮ ውስጥ አልተገለፀም? የሚሉት ጥያቄዎች እስከ አሁን ድረስ እንቆቅልሽ ናቸው፡፡ በርግጥ ሁሉም የታሪክ ምሁራን ባይስማሙበትም፣ ቅዱስ ላሊበላ የኪነ ህንፃ ባለሙያዎችን ከእየሩሳሌም አስመጥቶ ውቅር አብያተ ክርስትያናቱን እንዳሰራቸው የሚነገሩ ታሪኮች አሉ፡፡
ምንም እንኳ የኔ ትችት “በሰሜኑ የኢትዮጵያ ክፍል ምንኩስና ባህል ሆኖ ቆይቷል” የሚል ቢሆንም፤ ዘርዓያዕቆብና ወልደ ሕይወት ግን ራሱ የምንኩስና እምነትን ነው የሚተቹት፡፡ ዘርዓያዕቆብ ለዚህ ትችቱ ሦስት ምክንያቶችን ያቀርባል፡፡ የመጀመሪያው፣ አንድ ባለትዳር በእግዚአብሔር ተጠራሁ ብሎ ትዳሩን አፍርሶ ሲሄድ ሌላኛውን የትዳር አጋሩን ለዝሙት ተጋላጭ አድርጎ ነው የሚሄደው የሚል ነው፡፡ መፅሐፉ ደግሞ “የፈታችውን ያገባ አመነዘረ” ይላል፡፡ ስለዚህ ራሳችንን ለማፅደቅ እያሰብን፣ ለሌላ ሰው መሰናክል መሆን ግን አይገባንም፡፡ 
ሁለተኛ፣ አሁንም በእግዚአብሔር ተጠራሁ ብሎ ልጆችን በትኖ መሄድ ከሞራሊቲ አንፃር ትክክል አይደለም፡፡ እንሰሳት እንኳ ልጆቻቸው እስኪጠነክሩና ራሳቸውን ከጠላት መከላከል እስኪችሉ ድረስ አይተዋቸውም፡፡ ደግሞም መፅሐፉም ቢሆን “ወላጅ እንደሌላቸው ልጆች አልተዋችሁም” ይላልና፡፡ “እኛስ ይሄንን ካደረግን ከእንሰሳት ያነስን መሆናችን አይደለም ወይ?” ይላል ዘርዓያዕቆብም፡፡ ሦስተኛው ደግሞ፣ “በእግዚአብሔር ተጠራሁ እያለ የሚመነኩሰው ወጣት፤ ደክመውና ለፍተው ያሳደጉትን ወላጆቹን በመጦሪያ ዘመናቸው ለማንም ትቷቸው መሄዱ፣ አሁንም ከሞራሊቲ አኳያ ትክክል አይደለም” የሚል ነው፣ የዘርዓያዕቆብ ትችት፡፡ 
ይሄ እንግዲህ ዘርዓያዕቆብ በ17ኛው ክ/ዘ ላይ በኖረበት ማህበረሰብ ውስጥ በጣም የተስፋፋ ችግር መሆኑን በማየቱ የፃፈው ነገር ነው፡፡ በመሆኑም በፈላስፎቻችን አመለካከት፣ ምንኩስና ከእምነት አልፎ ባህል ባይሆንም እንኳ ማህበረሰቡ ላይ የሚያሳድረው ስነ ልቦናዊ፣ ማህበራዊና ኢኮኖሚያዊ ጉዳት ቀላል አይደለም፡፡ 
ነገርዬው ባህል ሲሆን ደግሞ ሀገራዊ ጉዳት ማምጣት ይጀምራል፡፡ ዘርዓያዕቆብና ወልደ ሕይወት ይበልጥ ሊደነቁበት የሚገባው ነገር፣ ህብረተሰቡ ውስጥ የሰረፀውን ምንኩስናዊውን አስተሳሰብ ከተቹ በኋላ ሌላ አማራጭ የኑሮ ዘዬ ይዘው መምጣታቸው ነው፡፡ እነዚህ ፈላስፎች በ17ኛው ክ/ዘ ለነበረው የኢትዮጵያ ህዝብ ያበረከቱት ትልቅ አስተዋፅዖም ማህበረሰቡ ከወደቀበት ቁሳዊ ህይወት የሚያንሰራራበትን መንገድ ማሳየታቸው ነው፡፡ ለዚህም ነው የእነዚህ ፈላስፎች አስተሳሰብ እንደ ቀላል ነገር የሚታይ ሳይሆን ሐገራዊ ፕሮጀክት ነው የምለው፡፡ የፕሮጀክታቸው ማጠንጠኛም መንፈሳዊና ዓለማዊ ህይወትን፣ ነፍስንና ሥጋን፣ አክሱማዊነትንና ላሊበላዊነትን የሚያስታርቅ አዲስ (ኦሪጅናል) ሐሳብ ነው፡፡ ትችታቸው አቶ ዓለሙ እንዳሰቡት፣ ላሊበላዊነትን (መንፈሳዊነትን) የሚያወግዝ ሳይሆን ላሊበላዊነት ብቻውን አይጠቅመንም፤ ከአክሱማዊነት ጋር እንቀይጠው የሚል ነው፡፡ላስፎችውውንንንም
ሌላው አቶ ዓለሙ በደንብ ያልተረዱት ነገር “ብሕትውና” የሚለውን ፅንሰ ሐሳብ የተጠቀምኩበትን መንገድ ነው፡፡ ብሕትውና ከእምነት አንፃር ለእግዚአብሔር ሲሉ በዋሻ አሊያም በበረሐ ወይም ደግሞ በዱር በገደሉ በብቸኝነት መኖር ነው። ምንኩስና ተቋማዊ በሆነው ሥርዓት ውስጥ የሚታቀፍ ሲሆን በመነኮሳት መካከል ብቻም ቢሆን ማህበራዊ ህይወት አለ፡፡ ብሕትውና ግን ከዚህ ሁሉ ነገር ተነጥሎ በብቸኝነት መኖር ነው፡፡ እኔ በመፅሐፌ ውስጥ ብሕትውና የሚለውን ቃል የተጠቀምኩት እንደ ማህበረሰብ ከዓለማቀፍ ንግድና ባህል ተነጥለን፣ “በክርስቲያናዊ ደሴትነት” ዓለምን ረስተንና ዓለሙም እኛን ረስቶን የኖርንበትን ረጅም ዘመን ለማስገንዘብ ነው፡፡ ለዚህም ነው “ማህበረሰባዊ የብሕትውና ጉዞ” የሚል ቃል በተደጋጋሚ የተጠቀምኩት፡፡ በተለይም በ451 ዓ.ም በተካሄደው የኬልቄዶን ጉባዔ፣ ካቶሊክና ኦርቶዶክስ እምነቶች መለያየትን ተከትሎ፣ የምዕራቡን ዓለም በከፍተኛ ጥርጣሬ መመልከትና ግንኙነታችንንም በእምነት ከሚመስሉን አሌክሳንደሪያና ሶሪያ ጋር ብቻ ወስነን ቆይተናል። ይሄ ደግሞ ብዙ የታሪክ ምሁራንም የፃፉት ነገር ነው፡፡ በ20ኛው ክ/ዘ ላይ ነጋድራስ ገብረ ሕይወት ባይከዳኝና እጓለ ገ/ዮሐንስም እንደ ሀገር ለመቀጠል ካሰብን፣ ማህበረሰባዊ የብሕትውና ጉዟችንን ትተን የምዕራቡን ዓለም የሕሊና ትሩፋቶች መቀበል እንዳለብን ሲወተውቱ የነበሩት ከዚህ ሐቅ በመነሳት ነው፡፡
ሌላው መርሳት የሌለብን ነገር ዘርዓያዕቆብና ወልደ ሕይወት ካህናት ሳይሆኑ ፈላስፎች ናቸው። ፍልስፍና ደግሞ የባህሪ ህይወቱ ትችት ነው፡፡ ስለዚህ እነዚህ ፈላስፎች እንዴት እንደዚህ ደፍረው ይፅፋሉ ልንላቸው አንችልም፡፡ ፈላስፋም ለሀገር ቆረቆራል፤ ዓላማው ሀገርን ማፍረስ ሳይሆን በእውነትና በእውቀት አለት ላይ የተገነባ መቼም ቢሆን የማይናወጥ ማህበረሰብ መፍጠር ነው፡፡ በዚህ ሂደት ውስጥ ግን የሚበረብሩት፣ የሚፈትሹትና የሚያበጥሩት በርካታ ልማዳዊ አስተሳሰቦች ይኖራሉ፡፡ በርግጥ ያኔ መናወጥ ሊመጣ ይችላል፡፡
አቶ ዓለሙ፣ ዘርዓያዕቆብና ወልደ ሕይወት ምንኩስናና መነኮሳት ላይ በሰነዘሩት ትችት ተደናግጠዋል። ይህ ድንጋጤ የመጣው የምንበይንበት መሳሪያ የተለያየ ስለሆነ ነው። አብዛኛው የኢትዮጵያ ማህበረሰብ መበየኛው ሃይማኖታዊው አስተምህሮ ሲሆን፣ የፈላስፎቹ መበየኛ ደግሞ የተፈጥሮ ህግና ሥርዓት ነው። በመሆኑም ሃይማኖታዊ መበየኛ ይዘን የዘርዓያዕቆብንና የወልደ ሕይወትን አስተምህሮ መመዘን ሊያስደነግጠን ይችላል፡፡ ስለሆነም ዘርዓያዕቆብንና ወልደ ሕይወትን በደንብ ልንረዳቸውና ሀገራዊ ራዕያቸውንም ልናውቅላቸው የምንችለው፣ ትችታቸውን በራሳቸው መበየኛ ስንመዝነው ብቻ ነው። የእኛ ማህበረሰብ ትችትን አያውቅም፡፡ በአንድ ዓይነት አስተሳሰብና ባልተቋረጠ ልማድ ስለኖረ፣ ትችት ሀገር የሚያፈርስ ይመስለዋል፡፡ ፖለቲካችን አሁን ድረስ ትችት የሚያስበረግገው ከዚህ ልማዳችን የተቀዳ በመሆኑ ነው።
በስተመጨረሻም፣ ዶ/ር ዳኛቸው፤ “አክሱማዊነትና ላሊበላዊነት” የሚለውን ሐሳብ በሐምሌ 2002 ዓ.ም ላይ ይዘው ሲመጡ ምሁራኑ አካባቢ የመወያያ አጀንዳ መሆን ባለመቻሉ በጣም አዝኜ ነበር፡፡ ሐሳቡ “የኢትዮጵያ ፍልስፍና” የሚለው መፅሐፍ ውስጥ ተካትቶ መታተሙ ግን ይሄው የመወያያ አጀንዳ ለመሆን በቅቷል፡፡ ከዚህ በኋላ የኢትዮጵያ ፍልስፍና ሲባል ዘርዓያዕቆብና ወልደ ሕይወት ላይ ብቻ አንቆምም፤ “አክሱማዊነትና ላሊበላዊነት” የሚለው የዶ/ር ዳኛቸው ሐሳብም የግድ አብሮ ይነሳል እንጂ፡፡
  </TEXT>
</DOC>
<DOC>
 <DOCNO>194</DOCNO>
   <TEXT>
﻿ 
8. ክርስቲያናዊ ምንኩስና
ክርስቲያናዊ የምንኩስና ሕይወት በቤተ ክርስቲያን ውስጥ የሚዘወተር ራሱን የቻለ ዓይነት የአናኗር ዘይቤ ነው። ይህን ሕይወት የሚመርጡ ክርስቲያን ወንዶችም ሆኑ ሴቶች ክርስቲያኖች ሁሉ ሊኖሩት የሚገባቸውን የጥምቀት ጸጋ ራሳቸውን ለእግዚአብሔር በመለየትና በመስጠት በተለየ ሁኔታ እርሱን በማኅበራዊ ሕይወት ለመከተል የሚሹ ናቸው።
 በርግጠኝነት ገዳማዊ ሕይወት መቼና የት እንደተጀመረ መናገሩ አዳጋች ነው። ምክንያቱም ገዳማዊ ሕይወት ሌላ ሳይሆን የክርስትናን ሕይወት ለመኖር ሲባል የተጀመረ እንጂ የተሻለ ተብሎ የተመሠረተ አይደለም፤ ስለዚህም በግላዊ የጸጋ ሕይወት ውስጥ የግለሰቡና የእግዚአብሔር ግንኙነት የሚያሳድጉት ዓይነት ስለሆነ ይህንን በጊዜና በቦታ ማለትም በታሪክ ማመላከቱ አስቸጋሪ ነገር ነው። ስለ ክርስቲያናዊ ምናኔ ስናወራ በመጀመሪያው ክ.ዘ. ደናግልና መበለቶች የጀመሩት ዓይነት ሕይወት እንደነበረ አውስተናል፤ ሆኖም ግን ያ በምንም መልኩ ዛሬ እንደምንረዳው ገዳማዊ ሕይወት ነው ማለት አይደለም።
ለመጀመሪያዎቹ ሦስት ክፍለ ዘመናት ክርስቲያኖች በእምነታቸው ምክንያት እጅግ ይሰደዱና ይገደሉም ስለነበር የሰማእትነት ዘመን ነበር፤ ሆኖም ግን ከአራተኛው ክ.ዘ. ማለትም ከ313 ዓ.ም. ጀምሮ በነገሥታት ደረጃ የክርስትና እምነት ተቀባይነት እያገኘ መምጣት ሲጀምር ስደትና ሰማእትነቱም እየቀነሰ መምጣት ጀመረ። ስለዚህም የምነና ሕይወት የሰማእትነትን ዋጋ እንደሚተካ በማሰብ መዘውተር ቀጠለ። አንዳንድ ክርስቲያኖችም ስለ እምነታቸው ባይገደሉም እንኳ በሕይወታቸው ዋጋን ለመክፈል ይበልጥ እንዲመቻቸው ወደ ምድረ በዳ/በረሃ በመሄድ የጽሞናና የዓላማ ሕይወትን መኖር ጀመሩ። እዚህ ላይ ማስተዋል ያለብን ነጥብ ገዳም የሚለው ቃል በግእዝ ቋንቋ ሥርወ ትርጉሙ ምድረ በዳ ወይም በርሃ መሆኑን ነው፤ ስለዚህም ገዳም ገባ ስንል ትክክለኛ ታሪካዊ አንድምታውን ያስተላልፍልናል።
ልንገምት እንደምንችለው ይህ ሂደት በግለሰብ ደረጃ የሚጀምርና የኋላ ኋላ ግን ማኅበራዊነትን ያስከተለ መሆኑን ነው። በርግጥም በዚያ ዘመን እንደ ባሕታዊ ሆኖ ወደ ምደረ በዳ መግባቱ እየተዘወተረ መጣ። ነገር ግን ብዙም ሳይዘገይ እነዚህ ባሕታውያን ተሰባስበው በምድረ በዳ/በገዳም በአንድነት መኖር ጀመሩ። ይህ ማለት ግን የግል ጸሎት ሕይወታቸው ተቋረጠ ማለት አይደለም። ከአምላካቸው ጋር የሚገናኙበት የግል ጊዜ አላቸው፤ እንዲሁም ከወንድሞች ጋር የሚወያዩበትና የሚመገቡበት የጋራ ጊዜ ነበራቸው። በአንድ ላይ በመሆንም ይወያያሉ የሕይወት ተሞክሮቻቸውን ይካፈላሉ፣ አንዱም ሌላውን ያገልግላል። በዚህም መልኩ ያላቸውን ንብረት በመጋራት፣ በመተሳሰብና አንድ ልብ በመሆን ይህ ሕይወት በሐዋርያት ሥራ 2:42 ላይ የምናገኛትን የአዲስ ኪዳን ቤተ ክርስቲያን ሁኔታ ማንጸባረቅና የመላይቱ ቤተ ክርስቲያን አነስተኛ አምሳል መሆን ጀመረ።
  </TEXT>
</DOC>
<DOC>
 <DOCNO>195</DOCNO>
   <TEXT>
﻿. ክርስቲያናዊ ምነና
Category: የምንኩስና ሕይወት	Published: Friday, 20 April 2012 13:26	Written by Super User	Hits: 2639
	Print
	Email
7. ክርስቲያናዊ ምነና
ከላይ በመግቢያችን ላይ እንዳልነው ምናኔና ብሕትውና የሚሉት ቃላት ከምንኩስና ሕይወት ጋር ተቀራራቢነት ያለው ትርጉም ቢያስተላልፉም ቅሉ በጊዜ ሂደትም ሆነ በአናኗር ዘይቤ ይለያያሉ። ስለዚህም የክርስቲያናዊ ምንኩስናን አጀማመርና ታሪክ ለመረዳት የክርስቲያናዊ ምነናን ቀዳሚነትና አመጣጡን ማየቱ ጠቃሚ ነው።
የክርስቲያን ወንጌል የተሰበከበት ጥንታዊ ዓለም ወጥ የሆነ አንድ ዓይነት ባህል ብቻ የነበረበት እንዳልሆነ ግልጽ ነው። ብዙ ዓይነት አስተሳሰቦችና ባህሎች ተሰበጣጥረው በሚኖሩበት ዘመን ነው ክርስትና በአዲስ ኃይል መሰበክ የጀመረው። ክርስትና ከአይሁድ ምድር በወጣ መጠን ለግሪክ ባህልና አስተሳሰብ መጋለጥ እጣ ፈንታው ነበር፤ ይህንንም ግሪካዊ ጫና በወንጌሎችና በሐዋርያው ጳውሎስ መልእክቶች በተለያዩ ቦታዎች እናገኛለን። የወንጌል መልእክትን እንደሚገባ አድርጎ ለማስተላለፍ የግሪክ ቃላትን፣ ፍልስፍናንና ሃሳባትን መዋስ ግድ ነበር። ከነዚህም ሃሳቦች መካከል የምነና ሕይወት ዘይቤ ዋነኛውና ተጠቃሽ ሃሳብ ነው።
ለጥንታውያን ግሪኮች የምነና ሃሳብ ዋና መሠረታዊ ቁርኝት ከሯጮችና መሰል የአካል እንቅስቃሴ ከሚያዘወትሩ ሰዎች (አትሌቶች) ልምምድ ጋር የተያያዘ ነበር። ቀስ በቀስ ከአካላዊ ልምምድ ወደ ሞራላዊ ልምምድና የሕይወት አናኗር ክፍል ተሸጋገረ። በዚህም መሠረት ከእንቅልፍ፣ ከተወሰኑ ዓይነት ምግብና መጠጥ፣ ከወሲባዊ ግንኙነት መቆጠብን፣ በድህነት መኖርንና መጾምን ማካተት ጀመረ። ከላይ በመጠኑ ለማየት እንደሞከርነው ክርስቲያን ባልሆኑ ሃይማኖቶች ቀደም ብለው በተለያዩ ዓላማዎች እነዚህ ነገሮች ነበሩ። በአዲስ ኪዳንም የዘመኑን ምናኔ ተፅእኖ ከሚገልጹ ጽሑፎች መካከል 1ቆሮ. 7:31፤ ማር.10:17-31፤ ማቴ.6:19-20፤ 10:16-23፤ 19:12፤ 19:16-22፤ ሉቃ.12:13-21 ን መጥቀስ ይቻላል።
ጥንታዊው ክርስቲያናዊ አስተሳሰብ ክርስቲያናዊ ካልሆነው ምናኔ የወረሳቸው ጥሩ ያልሆኑ ብለን ልንጠቅስ ከምንችለው ነገሮች ዋነኛው ነገሮችን ሁሉ በሁለት ነገሮች ማለትም ጥሩ ወይም መጥፎ ብሎ የመወገን ሂደት (Dualism) ነው። ይህ አስተሳሰብ ሥጋ መጥፎ ነገርና ክፉ ስለሆነ ነፍስ ከርሱ ነጻ መውጣት አለባት ይል ነበር። ስለዚህም የምናኔ ሕይወት ለዚህ ዓላማ የሚያግዝ አንድ መንገድ ሆኖ ተገኘ። በክርስቲያኖች መካከል ይህንን ሃሳብ የሚያራምዱ ግኖስቲክስ የሚባሉ ቡድኖች ተነሥተው በጥንታዊቷ ቤተ ክርስቲያን ውስጥ ብዙ ውዝግቦችን ፈጥረዋል።
ይህን ሃሳብ ማየታችን ምናኔን በድፍኑ ጥሩ ነው ወይም መጥፎ ነው ብለን ፈርጀን ከማለፍ ይልቅ ጥሩ ወይም መጥፎ ሊሆን የሚችልበትን ነገር አስበን ከታሪኩ ተምረን ለማለፍ እንዲጠቅመንና ክርስቲያናዊ ምናኔ ከኢክርስቲያናዊው ምናኔ በምን እንደሚለይ፤ እንዲሁም ከምንኩስና ሕይወት ጋር ምን ዓይነት ታሪካዊና ተግባራዊ ትስስር እንዳለው ለመገንዘብ እንዲያግዘን ነው።
ከክርስቶስ ልደት በኋላ በመጀመሪያው ክ.ዘ. የነበረ ፊሎ ዘአለክሳንደሪያ የሚባል አይሁዳዊ ፈላስፋ በ50 ዓ.ም. አካባቢ <<On the Contemplative Life>> በሚል መጽሐፉ አሴናውያንና ቴራፐውተ ስለሚባሉ አይሁዳውያን ቡድኖች ገዳማዊ (ማኅበራዊ) ሕይወት የጻፈው ጽሑፍ የኋላ ኋላ የክርስቲያናዊ ምናኔና ድንግልና ሃሳብን ያስፋፉ ታላላቅ ክርስቲያን ጸሐፊዎች እነ ቅዱስ ቀለሜንጦስ፣ ጤርጡላያኖስና ኦሪገን ላይ ተጽእኖ ማሳደሩ አልቀረም። በክርስቲያኖች መካከል የመጀመሪያዎቹ መናንያን ከቤተሰቦቻቸው ጋር እየኖሩ በመጾም፣ ከወሲብ በመራቅና በጸሎት ይኖሩ የነበሩ በአቅራቢያቸው ያለችውንም ቤተ ክርስቲያን ያገለግሉ የነበሩ ደናግልና መበለቶች ናቸው። ይህን መሰል ሕይወት የነበራቸው ሰዎች በጥንታዊቷ ቤተ ክርስቲያን ይከበሩ ነበር፤ ቀደምት አበውም ስለዚህ ዓይነት አናኗር ጠቃሚነት ጽፈዋል።
  </TEXT>
</DOC>
<DOC>
 <DOCNO>196</DOCNO>
   <TEXT>
﻿. ምንኩስና እና የአይሁድ ማኅበረሰብ
6. ምንኩስና እና የአይሁድ ማኅበረሰብ
በአይሁዳዊ ታሪክ ውስጥ የምንኩስና ሕይወት ይዘወተር እንደነበር አስረጂ የሚሆን ጽሑፍ የለንም። ነገር ግን እንደፍንጭ የሚጠቆመው የናዝራውያን ሕይወት ብቻ ነው። ከዚህ ውጭ ግን መሰል የምንኩስና ሕይወት የነበራቸው አሴናውያን፣ ቴራፐውት እና የቁምራን ማኅበረሰብ የሚባሉ ነበሩ።
ከአይሁዳውያን ወገን አሴናውያን የሚባሉ በአዲስ ኪዳን እንዴት ሳይጠቀሱ እንደቀሩ የሚገርም ነው። ምክንያቱም የነበሩበት ጊዜ ከ2ኛ ክ.ዘ. ከክርስቶስ ልደት በፊት እስከ 2ኛው ክ.ዘ. ከክርስቶስ በኋላ ነው። ይኖሩ የነበሩትትም በፖለስቲና (በሙት ባሕር አካባቢ) በሶሪያ ሲሆን ቁጥራቸው እስከ አራት ሺህ ይደርስ ነበር ይባላል። አሴናውያን ተጋድሎን በበለጠ የሚያዘወትሩ በውንድማማነት የሚኖሩ ሰዎች ነበሩ። በብዙ ወገኖችም የተለያዩ /የተከፋፈሉ/ ነበሩ። አንዳንዶቹ ደጋጎች አንዳንዶቹ ዝምተኞች የድሮ ቅዱሳን ወይም ሽማግሌዎች አንዳንዶቹ ንጹሐን አዕምሮ አንዳንዶቹ ደናግል ሌሎች መጠነኞች ወይም ትክክለኖች የሚባሉ ነበሩ።
የእነዚህ የተለያዩ የአሴናውያንወገኖች ዋናና መሠረታዊ መምሪያቸው እግዚአብሔርን ማፍቀር፣ በጎ መንፈሳዊ ኃይላትን ማፍቀርና የሰው ልጆችን ማፍቀር የሚል ነበር። ንብረታቸው /ገንዘብ፣ ሃብት/ የጋራ ሲሆን እንደ አስፈላጊነቱም ለእናይዳንዱ ይሰጥ ነበር። ቅዳሜንም በጥብቅ የሚያከብሩ፣ ጽዳትን በሚመለከት ጉዳይ ጥብቅ ቁጥጥር የሚያደርጉ፣ በቀዝቃዛ ውሃ የሚታጠቡ፣ ነጭ ልብስ የሚለብሱ፣ የማይምሉ፣ ከማኅበሩ ውጭ የማይበሉ፣ የእንስሳን መሥዋዕት የማይቀበሉ፣ መሣርያ /ሰው ማጥቂያ/ የማይታጠቁና የማይነገዱ ሰዎች ነበሩ።
የማኅበሩ አባሎች የሚሆኑት በሕፃንነት እድሜያቸው ወይም ትልልቆች ሆነው የዓለምን ነገር ሲመንኑ ነበር። አንድ ሰው የማኅበሩ አባል ከመሆኑ በፊት ለ3 ዓመት ተመክሮ ያደርጋል። ከዚህ በኋላ መሐላ ያደርጋል። መሐላውም ታዛዥ እንዲሆንና ምሥጢርንም እንዲጠብቅ ያስገድደዋል። መሐላውንም ካፈረሰ ከማኅበሩ ይባረራል። በማኅበር ደረጃ ሰውን መሸጥ ወይም ባርነትን ለመቃወም አሴናውያን የመጀመርያዎቹ ናቸው። ባሮች የነበሩትን በገንዘብ እየገዙ ነጻ ያደርጓቸው ነበር። አሴናውያን የሚሠሩት ሥራ እርሻና የእጅ ሥራ ነበር።
ከአሴናውያን ወገን የሆኑት ቴራፐውት የሚባሉት በግብፅ በእስክንድርያ ይኖሩ እንደነበር ፊሎ የተባለ ጥንታዊ አይሁዳዊ ጸሐፊ ያስረዳል። እንደ ፊሎ አጻጻፍ በአሴናውያንና በቴራፐውት ልዩነት ነበር፤ ቴራፐውት የሳምንቱን ቀኖች በተናጥል በአስተንትኖ ያሳልፉት ነበር። ቅዳሜ ግን ባንድነት ተሰብስበው ይጸልያሉ፣ ይመገባሉ፤ እንዲሁም ፍልስፍናዊ ውይይት በማድረግ ቀኑን ይዘጉት ነበር።
አሴናውያን ምንም እንኳ ከአይሁድነት /ከአሁዳውያን/ የሚያገናኛቸው ብዙ ነገሮች ቢኖራቸውም ከምሥራቅ ሃይማኖቶችም የወሰዷቸው ነገሮችም ነበሩ። ለምሳሌ ፀሐይን እንደ መለኮታዊ ነፀብራቅ ይቆጥሯት ስለነበር ጧት ስትወጣ ፊታቸውን ወደ ምሥራቅ አቅንተው ጸሎት ያደርጉ ነበር።
የአሴናውያን መቋረጥ ወይም መጥፋት እንዴት እንደሆነ ምክንያቱ አልታወቀም። አንዳንዶቹ እንደሚሉት ግን በመጨረሻ ብዙዎች ወደ አይሁዳዊነት ወይም ወደ ክርስትና ገብተዋል ነው።
ምንም እንኳ በአዲስ ኪዳን ባይጠቀሱና ጌታችን ኢየሱስ ክርስቶስ ስለእርሱ ባይነገርም፤ ክካህናት ወገን ስለነበሩ <የሳዶቅ ልጆች> ተብለው ይጠሩ ነበር፤ ሳዶቅ በሰሎሞን ጊዜ የነበረ ሊቀ ካህን ነው።
መጥምቁ ዮሐንስ ከካህናት ወገን እንደነበር የታወቀ ነው። ሉቃስ 1፤15 መጥምቁ ዮሐንስ ያሳለፈው ሕይወትና ይኖርበት የነበረ በረሃ ከአሴናውይና ኑሮ ሕይወት ጋር የሚመሳሰል ነው። በረሃውም የሙት ባሕር አካባቢ ነው። አሴናውያን ይኽንን ቦታ የመረጡበት <በምድረ በዳ የጌታን አንገድ አዘጋጅ> የሚለውን የኢሳይያስ ቃል እንዲፈፀም ነው 40፤3። በዚህም ምክንያት መጥምቁ ዮሐንስ ከአሴናውያን ወገን ነበር ወይም ደግሞ ከነርሱ ጋር የጠበቀ ግንኙነት ነበረው ለማለት ይችላል። ለዚሁ ማስረጃ ቅዱስ ሉቃስ <ሕፃኑም አደገ በመንፈስም ጠነከረ ለእስራኤልም እስከታየበት ቀን ድረስ በምድረ በዳ ኖረ> 1፤80 ያለው ነው። ሕፃኑ የት እንዳደገ ወንጌሉ ግልፅ ባያደርግም በምድረ በዳ ነው - አንድ ሕፃን በምድረ በዳ በጽሞናና በብቸንነት ይኖራል ብሎ ማሰብ ተፈጥሯዊ እንዳልሆነ ግልፅ ነው። አሴናውያን ሕፃናትን፣ ትንንሽ ልጆችን ይቀበሉና ያሳድጉ ስለነበር ያደገው ከእነርሱ ጋር ነው ሊባል ይቻላል።
አሴናውያን በአዲስ ኪዳን መጽሐፍ በበለጠም በወንጌል ያልተጠቀሱበት ምክንያት አንዳንዶቹ እንደሚሉት ከሆነ ምናልባት የወንጌልን ትምህርትና ጌታችን ኢየሱስ ክርስቶስን ስላልተቃወሙ ሊሆን ይችላል። ፈሪሳውያንና ሰዱቃውያን የጌታን ትምህርት ይቃወሙ ስለነበሩ በወንጌል ብዙ ግዜ ተጠቅሰው ይገኛሉ። አንዳንዶቹም እንደሚሉት አሴናውያን ከኅብረተሰቡ የተለዩና የተነጠሉ ስለነበሩ ኅብረተሰቡ እስከዚህም ግምት አልተሰጣቸውም ይሆናል፤ ከሕግ እንደወጡ ቆጥረው ንቀዋቸው ከግምት ሳያስገቧቸው ቀርቶ ይሆናል የሚል አስተሳሰብም አለ።
ከአይሁዳውያንና ከቅዱስ መጽሐፍ ግንኙነት ያልነበራቸው እንደክርስትያን መነኮሳን ይኖሩ የነበሩ የግሪክ ፈልስፋ የፓይታጎረስ /580-500 ከ.ል.በፊት/ ተማሪዎች ወይም ተከታዮች እንደ ምሳሌ ሊጠቀሱ ይቻላል። ፓይታጎረስ ምንም እንኳ የሒሳብ ሊቅና ፈላስፋ ቢሆንም የሃይማኖት መሪና ግብረገብን ብዙ ያስተማረ፤ ማኅበርንም /በአንድነት መኖርን/ የመሠረተ ነበር። በደቡባዊ ኢጣልያ በፓይታጎረስ ስም የሚጠራ ትምህርት ቤት ነበር። እነዚህ የፓይታጎረስ ደቀመዝሙሮች ወይም ተማሪዎች የተመክሮ ዓመት ነበራቸው፣ ንብረታቸውም የጋራ ነበር። የነፍስ ወህኒ ቤት ነው ብለው ከሚያስቡት ከሥጋ ወጥመድ /ማሰሪያ/ ነፍስን ነፃ ለማውጣትና ለማላቀቅ ብዙ ተጋድሎ ያደርጉ ነበር። ጥበብን ለማግኘት እንዲሁ ጠንካራ ተጋድሎን ያደርጉ ነበር።
  </TEXT>
</DOC>
<DOC>
 <DOCNO>197</DOCNO>
   <TEXT>
﻿የምንኩስና ሕይወት በጄይኒዝምና በእስልምና
Category: የምንኩስና ሕይወት	Published: Friday, 20 April 2012 13:25	Written by Super User	Hits: 2226
	Print
	Email
5. የምንኩስና ሕይወት በጄይኒዝምና በእስልምና
ጄይኒዝም
በጄይኒዝም ሁለት ዓይነት የምንኩስና ቅርንጫፎች አሉ። የመጀመሪያዎቹ ዲጋምባራ የሚባል ሲሆን ምንም ልብስ የማይለብሱ ናቸው። ሆኖም ግን ራሳቸውን እርቃናቸውን እንደሆኑ አድርገው አያስቡም። ምክንያቱም አካባቢን/ ተፈጥሮን ለብሰናል ይላሉ። ይህንንም በማድረጋቸው ሰውነታቸውን ከድሎትና ምቾት እንዲሁም ከግል ንብረት እንደታደጉት ያምናሉ። ሁለተኞቹ ዓይነት መነኮሳን ሽቬታምባራስ ሲባሉ፡ ባለመልበስ እንደመጀመርያዎቹ አያምኑም። ብዙ ጊዜም ፊታቸው ላይ ጭምብል መሰል ነገር በማጥለቅ ይሸፈናሉ። ይህም ወደ ውስጥ ሲተነፍሱ ጥቃቅን ነፍሳትን በድንገት እንዳይገድሉ በማሰብ ነው።
እስልምና እና ምንኩስና
በመሠረቱ ሙስሊሞች በምንኩስና ሕይወት አያምኑም። ለዚህም በቁራን አላህ የምንኩስናን ሕይወት እንደ ሰው ሠራሽ ልማድ ስለገለጸው ነው ይላሉ። /ሱራ 52፡27/ ሆኖም <ሱፊ> ወይም <ጣሪቃ> የሚባሉ የእስልምና ክፍሎች በሌላ እምነቶች ምንኩስናዊ የሚባሉትን የሚመስሉ ተመሳሳይ አኗኗሮችን ያበረታታሉ። ከነዚህም ውስጥ <<ዴርቪሽ>> የሚባልት በድህነት ለመኖር መሃላ ያደርጋሉ፡፡ ስለዚህ በምነና እና በልመና ሲኖሩ አንዳንዶቹ ደግሞ ተራ የሆነ ሥራን በመመረጥ ይተዳደራሉ፤ ቤተሰብ ያላቸው ሲሆኑ ጥሩ ሥነ ምግባራዊ ሕይወት መኖር ይጠበቅባቸዋል። ይህ <ጣሪቃ> የሚባለው ምንኩስናዊ መሰል የሆነ እስላማዊ የአኗኗር ዘይቤ በ8ኛው ክ.ዘ. የተጀመረ ሲሆን በ13ኛው ክ.ዘ. በጣም ያበበት ጊዜ ነበር። በዘመናችንም በሰሜን አፍሪካ፡ በመካከለኛው እስያ፣ በቱርክ፣ በዓረቢያና በፓኪስታን በመስፋፋት ላይ ነው።
የምንኩስና ሕይወት
ሲታዊነት
የሲታውያን ማኅበር አመሠራረት - ኢትዮ/ኤርትራ
የኢትዮጵያ ካቶሊካዊት ቤ/ያን አዕማድ
እኛ ማነን
ይፈልጉ / search
4. ምንኩስና በሂንዱዊዝምና በቡድሂዝም
Category: የምንኩስና ሕይወት	Published: Friday, 20 April 2012 13:25	Written by Super User	Hits: 2586
	Print
	Email
4. ምንኩስና በሂንዱዊዝምና በቡድሂዝም
ምንኩስና በሂንዱዊዝም
ከክ.ል.በፊት ከ2500 ዓመታት ጀምሮ የተዘወተረው የሂንዱዊዝም ምንኩስናዊ ሕይወት ለጥንታዊው ምንኩሳንዊ ሕይወት ዐቢይ ምስክር ነው። በዚህ ምንኩስና ወንዶችም ሴቶችም በየጎራቸው የመንፈሳዊ ሕይወት ጫፍ ላይ መድረስ በሚል ዓላም ይመነኩሱ ነበር። የአምላካቸውን ነገር ለማስተንተን ዓለምን ከመከተል ተቆጥበው ራስን በማያወሳስብ የአኗኗር ሁኔታ ነገሮችን በመመነን ያለ ጋብቻ ይኖሩ ነበር። ይህም አኗኗራቸው ራስ ወዳድ ወይ የራሳቸውን ጥቅም ብቻ የሚፈልጉ ያለመሆናቸውን ያሳይ ስለነበር፡ በኅብረተሰባቸው ዘንድ ይከበሩ ነበር። አንዳንድ መነኮሳን የአምላካቸውን አዘጋጀነት፣ አሳቢነት ተማምነው ምንም ሳይዙ /ያለንብረት/ ከቦታ ቦታ ይንቀሳቀሱ ነበር። ሕዝቡም ለመነኮሳኑ ምግብንና የሚያስፈልጋቸውን ነገር ማቅረብ ታላቅ ተግባር እንደሆነ ይቆጠር ነበር። እነዚህ መነኮሳን ለምስጋና ሆነ ለመዋረድ እንዲሁም ለተድላም ሆነ ለስቃይ ግድ የለሽ ሆነው ይኖሩ ነበር። የተለየ ዓይነትም የፀጉር አቆራረጥ ነበራቸው።
መነኮሳኑ ከተወሰኑ ነገሮች ለመቆጠብ /ለመራቅ/ መሐላ ያደርጉ ነበር። መሐላቸው ከሚያካትታቸው ነገሮችም ውስጥ ለመጠጫ ከሚያገለግል ኩባያ፣ ከሁለት ልብሶችና የሕክምና መገልገያ በስተቀር ምንም የግል ንብረት እንዳይዙ፤ ተቃራኒ ጾታን ከመመልከት፣ ከማሰብና በአንድ ቦታ አብሮ ከመገኘት መከልከል፣ ምግብን ለደስታ ምንጭ አድርጎ ያለመመገብ፣ በማንኛውም ሁኔታና መልክ የገንዘብ ወይም ውድ የሆኑ ነገሮች ባለቤት ያለመሆን ብሎም ያለመንካት የመሳሰሉት ይገኙበታል።
ቡድሃዊ ምንኩስና
ወንዶችና ሴቶች መነኮስንን የሚያቅፈው የቡድሂዝም የምንኩስና ሕይወት የተመሠረተው ከክ.ል. በፊት ከ500 ዓመታት አስቀድሞ ጋውታማ ቡድሃ ማለትም የቡድሂዝም መሥራች በሕይወት በነበረበት ዘመን ነው። ይህ ምንኩስና ሲጀመር ምነናዊና ብሕትውናዊ ገጽታዎች ነበሩት። በጣም ጥቂት ነገሮች ካልሆነ በስተቀርም ንብረት አይዙም። ያልመነኮሱ አማኞች ለነዚህ መነኮሳን ዕለታዊ ምግባቸውንና አስፈላጊም ከሆነ መጠለያ ያዘጋጁላቸው ነበር።
ከቡድሃ ሞት በኋላ ይህን የምንኩስና አኗኗር ከብሕትውና ወደ ማኅበራዊ ምንኩስና ተለውጦ መነኮሳን በኅብረት መኖር ጀመሩ። ለዚህም እንዲያግዛቸው የተለያዩ ደንቦችን አዘጋጁ። የቡድሂዝም መነኮሳን በመጀመርያ ደረጃ የቡድሂዝምን እምነት መመሪያና ሥርዓት መጠበቅ ይኖርባቸዋል፤ እንዲሁም ከሌሎች አማኞች የሚለያቸው በመሆኑ ጋብቻ አይፈጽሙም። በሕይወታቸውም ለሌሎች ዓለማውያን አብነታዊ መሆን አለባቸው። በዚህም ምክንያት ለየት ያለ የአስተንትኖና ግብረገባዊ አኗኗር ይጠበቅባቸዋል፤ ምንም እንኳ ቢለያይም መነኮሳን በቀን አንድ ጊዜ የምግብ ሰዓት አላቸው። የተቀሩት አማኞች በበኩላቸው መነኮሳኑ ለነርሱ የምሕረት መመርያ እንደሆኑ ስለሚያምኑ አስፈላጊውን ነገር ለኑሮዋቸው ያሟሉላቸው ነበር።
  </TEXT>
</DOC>
<DOC>
 <DOCNO>198</DOCNO>
   <TEXT>
﻿ሸማኒዝም - ቅድመ ታሪክ ምንኩስና?
Category: የምንኩስና ሕይወት	Published: Friday, 20 April 2012 13:24	Written by Super User	Hits: 2965
	Print
	Email
3. ሸማኒዝም - ቅድመ ታሪክ ምንኩስና?
በዓለም ታሪክ ከሚታወቁ ዓበይት ሃይማኖቶች በተሟላ መልኩ ሃይማኖት ተብለው ሊጠሩ ከሚችሉት ጥንታዊና ቀዳማዊ የሚባለው ሂንዱዊዝም ነው። በምንኩስና ሕይወት ታሪክም ጥንታዊ የምንኩስና ሕይወት የሂንዱዊዝም ምንኩስና እንደሆነ ታሪክ ይመሰክራል። ነገር ግን የተዋቀረና መልክ ያለው ሃይማኖት ከመኖሩ በፊት ለሂንዱዊዝምም ሆነ ለሌሎች ጥንታውያን ሃይማኖቶች ምንኩስና መሠረት የሚሆን አንደርዳሪ እውነታ ነበረ ወይ ብለን ብንጠይቅ በቅርብ የተደረጉ ጠለቅ ያሉ የታሪክ ዳሰሳዎች - አዎን ይሉናል።
ሸማኒዝም ይባላል ይህ ቢያንስ 10,000 ዓመታት ከክ.ል.በፊት እድሜ ያለው መንፈሳዊ ልምምድ። ይህ በሰው ልጅ የታሪክ ሂደት ውስጥ ቅድመ ታሪክ ተብሎ በሚጠራበት ማኅበረሰብ ውስጥ ለተወሰነ የቤተሰብ ሐረግ የተሰጠ ልዩ ጥሪ ተብሎ የሚታሰብ ነው። ይህ ጥሪ የነበረው ሰው ለልዩ አገልግሎት ከሕዝቡ የተለየ ይሆናል - በመጽሐፍ ቅዱሳዊ አባባል በዓለም ይሆናል ግን የዓለም አይሆንም። ሸማን - ማለትም የዚህ ጥሪ ባለቤት የሆነ ሰው - በሕዝቡና በፈጣሪያቸው መካከል የመለኮታዊ ኃይል ክፍል ሆኖ የሚያገናኝ ሲሆን - ከካህናት ግን የተለይ ሚና ነበረ። አብዛኛውን ጊዜ ሸማን ለሕዝቡ የፈውስን ሚና ይጫወት ነበር።
አብዛኞቹ ሸማኖች ከማንኛውም ዓይነት ሥራ ራሳቸውን ያገለሉ ሲሆን፤ የሆነ ሙያ መሥራት ካለባቸውም ሕዝባቸው የተስማማበትና ያጸደቀው መሆን ነበረበት። በርግጥ ሸማኒዝም ማኅበራዊ ሕይወት እንደነበረው በግልፅ ታሪካዊ መረጃ ባይኖርም አኗኗራቸው ግን ማኅበራዊ ትስስር እንዳለው ግልፅ ነው። በዚህም በሰው ልጅ ውስጥ ላለው መንፈሳዊ ጥማት መልስ ለመሆን በሕዝባቸው መካከል ለሕዝባቸው ተለይተው መኖር ነበር።
የምንኩስና ሕይወት
ሲታዊነት
የሲታውያን ማኅበር አመሠራረት - ኢትዮ/ኤርትራ
የኢትዮጵያ ካቶሊካዊት ቤ/ያን አዕማድ
እኛ ማነን
ይፈልጉ / search
2.የሰው ተፈጥሮና የምንኩስና ሕይወት
Category: የምንኩስና ሕይወት	Published: Friday, 20 April 2012 13:24	Written by Super User	Hits: 3363
	Print
	Email
2. የሰው ተፈጥሮና የምንኩስና ሕይወት
የሰው ልጅ ሰው መሆኑን ማወቅ ከጀመረበት ጊዜ ጀምሮ ራሱንም ሆነ በዙሪያው ያሉ ነገሮችን ተፈጥሮ ለማወቅ ጥረትን ያደርጋል። ይህ ጥረት በውስጡ ለሚነሡ ጥያቄዎች አጥጋቢ መልስን ከመስጠት ይልቅ ጥያቄዎችን እያበዙበት ይሄዳሉ። ስለዚህም ቶሎ የሚረዳው ነገር ቢኖር ቁሳዊ ነገሮችም ሆኑ የራሱ ማንነት የሕይወት ጥያቄዎችን ለመመለስ አቅመ ቢስ መሆናቸውን ነው። አንዳንዴም ሰው የሕይወት ጥያቄው በሥጋዊ ምኞት፣ በእውቀት፣ በሃብት ወይም በሥልጣን እና በመስል ነገሮቻቸው መልስን የሚያገኝ መስሎት በእድሜው ይዳክራል፤ ማንነቱንም ያባክናል። ተስፋ አድርጎ መልስ ይሆኑኛል ብሎ የሚጓጓላቸው ነገሮች ጋር ሲደርስ ይበልጥ ባዶ ፍጡር መሆኑን ሲነግሩት፤ ሰው ርካታንና የማንነቱን ሙላት ጠለቅ ባለ ዓላማ ውስጥ እንደሚገኝ ያየዋል። ስለዚህ በዘመናት ሂደት ወይም በሰው ልጅ ታሪክ ውስጥ ሰው ሕይወቱን ይሞላልኛል ብሎ ላመነበት ዓላማ ማንነቱን መስጠቱ የተለመደ ክስተት ነው። ምክንያቱም የሰው ሕይወት ቁምነገሩ ኖሮ ማለፉ ብቻ ሳይሆን በዓላማ መኖሩ ነው። ስለዚህ ከዚህ ሰዋዊ ዝንባሌ አንጻር ስናየው ሰው ብቻውን ገለል ብሎ በሆነ ዓላማ ለመኖር መወሰኑ የምንኩስና ሕይወት በተወሰነ መልኩ ተፈጥሮአችን ውስጥ አለ ለማለት ያስደፍራል።
ሰው በኖረባቸው ዘመናት ሁሉ በተለያየ ስምና ከብዙኃኑ ሕዝብ ተለይተው በአንድ ግብ የሚጓዙ የማኅበረሰብ ክፎሎች ነበሩ። በትዳር መተሳሰርን ትተው፡ ከወዳጅ ዘመዶቻቸው በመራቅ ከሃብትና ንብረት ይልቅ ለአንድ ዓላማ የሚኖሩ ጥንታውያን ግሪካውያን፡ ሮማውያን . . . ነበሩ።
አንዳንዶቹ በሚያጠኑት የእውቀት ዘርፍ ፍጹም የሆነ እውቀትን /ጥበብን/ ለመገብየት፣ በያዙት ሙያ ጫፍ ላይ ለመድረስ /በስፖርት፣ በፖለቲካ/ ለብቻቸው የሚኖሩ ነበሩ። በፕሌቶ /አፍላጦን/ <<ሪፐብሊክ>> በሚለው መጽሐፉ እንደተገለጸው ለፍትሐዊና ሰላማዊ የሕዝብ አስተዳደር ራሳቸውን ከብዙኃኑ ለይተው - ወላጆቻቸውን እንዳያውቁ ተደርገው፣ ለ30 ዓመታት ያህል ልዩ ትምህርት እየተሰጣቸው፣ የግል ንብረት ሳይዙ በጋራ በመኖር ሙሉ ሕይወታቸውን ለፖለትካዊ ፍልስፍና የሚሰጡ ወንዶችና ሴቶች እንደነበሩ እናነባለን።
እንዲሁም ከማኅበራዊ ሕይወትና ራስን በማግለል ሁሉን ነገር በመመነን ውስጣቸው ያገኙትን እውነት /እውቀት/ ሙሉ ለማድረግ የሚጥሩ ፈላስፎች እንደነበሩ ከክርስቶስ ልደት በፊት በ4ኛው ክ.ዘ. መጀመርያ ላይ የነበረው ዲዮጋን የሚባል ግሪካዊ ፈላስፋ ምሳሌያዊ ነው። ዲዮጋን ሙሉ ምርምር ለማካሄድና በነጻነት ጥልቅ ሃሳቦችን ለማሰላሰል ያግዘው ዘንድ በማሰብ ውሃ ከሚጠጣባት ጣሳ በስተቀር ሁሉን ነገር መነነ። ይጓዝ የነበረውም ባዶ እግሩን ሲሆን ቀንም ሌሊትም የሚለብሳት አንዲት ካባ ነገር ብቻ ነበረችው። ዲዮጋን ፈላስፋው በዚህ ሁኔታ ሳለ አንድ ቀን አንድ ሕፃን ልጅ በአንድ የወንዝ ዳርቻ ሆኖ በእጁ ውሃ እየጨለፈ ሲጠጣ አየው። ይህንንም ሁኔታ ፈላስፋው በማስተዋል <<ይሄ ልጅ አዲስ ጥበብ አስተማረኝ>> በማለት ለመጠጫነት ይጠቀምባት የነበረችውንም ጣሳ እንደተዋት ይነገራል።
ይህንን እና መሰል ቅድመ ክርስትና ታሪኮችን ስናስተውል ገለል ብሎ ተፈጥሯዊ ስሜቶችን በመቆጣጠር ከነርሱ ባርነት ነፃ በመሆን የሆነ ዓላማን የመከተል ሕይወት በክርስቲያናዊ ምንኩስና ያልተጀመረና ሁሉን አቀፍ መሆኑን ያስረዳናል። በዚህም ምክንያት ከክርስቶስ ልደት በፊትና በኋላም የተነሡ ሃይማኖቶች ዓላማቸውና መልካቸው ቢለያይም የየራሳቸው የምንኩስና ሕይወት አላቸው። ስለዚህም የክርስቲያናዊ ምንኩስናን ልዩ ተፈጥሮ ለማየት እንችል ዘንድ አስቀድመን የሌሎች ዐበይት እምነታት ምንኩስናዊ ገጽታ በጣም አጠር አጠር ባለ መልኩ እንመልከት።
  </TEXT>
</DOC>
<DOC>
 <DOCNO>199</DOCNO>
   <TEXT>
﻿አብይ ኖቤሉ ይገባዋል!።
አልማዝ በዳኔ
ጥቅምት 2012
ከፍንፍኔ
ለምን ይሆን ብዙ ኢትዮጵያውያን የጠቅላይ ሚኒስተር የአብይ አህመድ ዓሊን የሰላም ኖቤል ሽልማት የሚቃወሙት? ኤርትራውያን ወንድሞቻችን ሳይቀሩ ለምን አጥብቀው ይቃወሙታል? ቅናት ወይስ ስላልገባቸው ነው? ከመቃወማቸው በፊትስ የተሸለሙበት ዋና ምክንያት ምን እንደሆነ አውቀው ነው ወይስ ሳያዉቁ ነው እየተቃወሙ ያሉት? ብለን ብንጠይቅ የተቃውሞው ምክንያት ሊገባን ይችላል።
እንደኔ አብይ አህመድ ዓሊ የሰላም ኖቤል ሽልማቱ ይገባዋል የሚል የግል እምነት አለኝ። ኖቤል ሽልማት ማንም የሚያገኘው ሽልማት አይደለም። ኖቤል ሽልማት ለማግኘት መወዳደር ይጠይቃል። ተወዳድረህ ማሸነፍ ይገባል። ተወዳድሮ ለማሸነፍ የመወዳደርያ መመዘኛ ነጥቦችን ማለፍ ወይም ማሟላት ይጠይቃል። ሰለዚህ ጠቅላይ ሚኒስትር አብቾ ይህን ከባድ መወዳደርያ ነጥብ አሟልተውና ተወዳድረው እንዳሸነፉ ትንሽም ጥርጣሬ የለኝም። ያሟሉዋቾው ዋና ዋና መመዘኛ ነጥቦችን ለአስረጅነት የሚከተሉት ናቸው፡፡
Videos From Around The World
ሀ) ኖቤል ሽልማት ለመሸለም ራስህን መሸጥ ይገባል።
አብይ አህመድ ዓሊ ኖቤል ሽልማት ያገኙት ይህን የመጀመርያውን የመወዳደርያ መመዝኛ ነጥብ በሚገባ አሟልተው ስለተገኙ ነው። አንዳርጋቸው ፅጌ እንዳረጋገጡት ስልጣን ከመያዛቸው ስድስት ዓመት በፊት የግንቦት ሰባት አባል እንደነበሩ ገልፀዋል። ከዛ በፊትም ብዙ ውስጥ አዋቂዎች አብይ የውጭ አገር የስለላ ድርጅት መልምላቸው ከግንቦት ስባት ጋር እንዲገናኙ ገዝተው እንዳስረከቡዋቸው በተደጋጋሚ ገልፀዋል። በተጨማሪም ቤተሰባቸውንም በሌላ ሽፋን ወደ አሜሪካ ዴንቨር ወስደው ቤት ተከራይተው ባለቤታቸውንም ‘ቸርች’ ስራ አስቀጥረው እያኖሩ ነበር። ባለቤታቸው ኢትዮጵያን ለቀው መሄድ የማይፈልጉ የነበሩ ቢሆንም በሌላ ችግር ምክንያት ተለያይተው ቆይተዋል። ትዳሩም በዚህ እክል ፈርሶ ቆይቷል። ነገር ግን ጠቅላይ ሚኒስተር ሆኖው እንደተሾሙ በኢትዮጵያ የአሜሪካው አምባሳደር ማይክል ሽምግልና አማካኝነት ባለቤታቸው ወ/ሮ ዝናሽ ተጠርተው ለተቀዳሚ እመቤትነት በቁ። ራስህን መሸጥ ኖቤል ያሸልማል። ችክ የሚል ምንም አያገኝም።
ለ) የተሰጠህን ተልእኮ በብቃት መፈፀም ኖቤል ያሸልማል።
አብይ አህመድ ዓሊ ከጌቶቻቸው የተሰጣቸውን ተልእኮ በሚገባ ፈፅመዋል። ሳይጠሩ አቤት ሳይላኩት ወዴት የሚሉት ጠቅላያችን ስልጣን ከተቆጣጠሩ በኃላ በውጭ ገዥዎቻቸው የታዘዙትን ሁሉ ከሚጠበቅባቸው ውጤት በላይና በአጭር ጊዜ አስመዝግበዋል። የኢህአዴግ ሊቀመንበር ሆነው የኢህአዴግን አሰራርና መርሆ ባልተከተለ በግላቸው ውሳኔ እየወሰኑ ጌቶቻቸውን አስደስተዋል። ኢህአዴግን እየወነጀሉ ፀረ-ህዝቦችንና አሸባሪዎችን ወንጀል እንዳልሰሩ አድርገው የታሰሩትን ፈተው፣ አስመራ የነበሩትን በክብር ተቀብለውና ካይሮ የነበሩትን በአውሮፕላናቸው ጭነው በመግባት ወያኔን ማናደድ ትልቅ ጀብድ መስለዋቸው ስርዓት ደረማምሰው አገር ለስርዓት አልበኝነት ዳረጉ። ሁሉንም እንወዳለን ብለው ግብፅንም ደመኛ የኢትዮጵያ ጠላት የሆነውን ኢሳያስን አሞካሹ፡፡ ለአገሩ የለፋውን መለስን አግላይ አድርገው ወቀሱ። ኢህአዴግን እና የኢትዮጵያ አለኝታ የሆኑ መስራያቤቶችን እንደ መከላከያ፣ ፌደራል ፖሊስ እና የድህንነትን መስራያቤቶችን ወንጅለው ‘ሪፎርም’ በሚል አገራቸውን በቅንነት የገለገሉ በለሞያዎችና ሃላፊዎች ‘የተሰገሰጉ ወያኔዎች’ ተብለው ተጠራረጉ። በቡዙ ድካም የተገነቡ ተkሞችንም ማፍረስ ተያያዙት። የውጭ ስለላ ድርጅቶች እንዳሻቸው የፀጥታ መስርያቤቶችን ገብተው እንዳሻቸው ፈነጩ፡፡ የአገሪትዋ ጥብቅ ሚስጥሮች እንዲያዩና እንዲበረብሩ በነፃ ዕድል ፈቀዱላቸው። ታድያ ይህ ስራ ኖቤል አያሸልምም!
ሐ) ሉአላዊነትን አሳልፎ መስጠት ኖቤል ያሸልማል።
የኤርትራና የኢትዮጵያ ግጭትን በሰላም የመፍታት እንቅስቃሴ የቆየ እንቅስቃሴ ነው። ጥናቱም ዕቅዱም የተጠናው አብይ አህመድ ስልጣን ከመያዛቸው በፊት ነበር። አብይ አህመድ የጨመሩት አንዳች ነገር የለም። ነገር ግን ወያኔ ከአዲስ አበባ አባረርኩት እሱ ነበር ሰላም እንዳይመጣ ዕንቅፋት የነበረው አሉ፡፡ በሁለቱም ወንድማማች አገሮች ዋናው የሰላም ዕንቅፋት የነበረውን ኢሳያስ አፈወርቅን ከተጠያቂነት አድነው ውሉ ያልታወቀ ስምምነት አደረጉ። ስምምነቱ ይዘቱ እስካሁን ማንም አያቀውም። ብቻ ደንበር አብረው ከፈቱ። ሲዘጋ ግን አብረው አልተገኙም። ኢሳያስ ዘጋው። የአብይ መንግስት ስለመዘጋቱ ምክንያት ምንም ሳይገልፅ ቆየ። ደሴ - መቐለ መንገድም ተዘግቶ መቼ ገለፀ። በኃላ በህዝብ ሲጠየቅ የተዘጋው መንገድ እየተሰራ ስለሆነ ነው ብሎ ምክንያት ሰጠ። አሁንም አልተከፈተም። የኢትዮጵያ ሉአላውነት ደንታውም አይደለም። ከግብፅ ጋር እያደረገው ያለው ግላዊ ግንኙነት እና ስምምነት ለዘመናት ተከብሮ የኖረው የአገራችን ሉአላዊነት የጣሰ ነው። ኢንጅነር ስመኘውን አስገድሎ/ገድሎ የኢትዮጵያ ህዝብ ግድቡን ለመስራት የነበረው የሞራል መነሳሳትና የእንጨርሰዋለን መንፈስ ኩፍኛ ጎዳው። በሶማልያ የነበረንን ፖሊሲ በሚፃረር መንገድ ከአረቦች የተሰጠው መመርያ በመከተሉ አሁን ኢትዮጵያ የነበራት ተቀባይነት በሞቃዲሾም በሪጅናል መስተዳደሮችም ዜሮ እንዲሆን አደረገው። የአረቦቹ ጣልቃ ገብነት በሶማሊያ ብቻ ሳይሆን በኤርትራም፣ በግብፅም፣ በሱዳንም ነው። የነበረው የኢትዮጵያ ሉአላዊነትና ጥቅም የሚያስጠብቅ ትቶ በፔትሮ ዶላር ተገዝቶ ዝብርቅርቁ እንዲወጣና ጥቅማችን አሳልፎ ሰጠ። ይህ አልበቃ ብሎ የኢኮኖሚ ፖሊሲ ሪፎርም በሚል በውጭ በተሰጠው ዕቅድ መሰረት ቻይናዎችን ከምስራቅ አፍሪካ የማስወጣት ፕላንና ስኬታሙ የአብዮታዊ ዲሞክራሲ የኢኮኖሚ ፖሊሲ መቀየር አቀደ:: ምንም እንከን የሌላቸውን የኢትዮጵያ ህዝብ ንብረት የሆኑትን አየር መንገዳችን፣ ቴሌኮሚኒኬሽን፣ የመንግስት ባንኮች፣ ባቡር መንገድና ሌሎችን ተቋማጥ ለውጭ ካምፓኒዎች ለመሸጥ በቁርጠኝነት የሚተጋውን ኖቤል ሽልማት አይገባውም ማለት ስለ ሽልማቱ መመዘኛ አለማወቅን ያሳያል።
መ) ሸላሚው ወይም ከሽላሚው በስተጀርባ ያለው ሃይል የእርካታ መጠን ያሸልማል።
ሀያላን አገሮች ሌሎች አገሮችን የሚቆጣጠሩበት ዘዴዎችና መሳርያዎች ብዙ ናቸው። በIMF፣ በWorld Bank፣ በUN፣ በNGOs፣ በሃይማኖት፣ በሚድያ እና . . . ወዘተ አድርገው ይቆጣጥራሉ። በነዚህ መንገዶች መቆጣጠር ሳይችሉ ሲቀሩ፣ አገሮች አፈንግጠው እምቢ ሲሉ፣ ሉአላዊነታችንን አናስደፍርም ብለው አሻፈረኝ ሲሉ፣ ቀኝ ገዥዎቹ ማዕቀብ ተጠቅመው ነፃ አገራት ላይ ችግር እንዲፈጠርባቸው ያደርጋሉ። ከውስጥም ተቃውሞና አመፅ እንዲፈጠር ያደርጋሉ። እነሱን የሚገለግሉ እንደ ጠቅላያችን ያሉ ሰዎች መርጠው ያዘጋጃሉ። የመለመልዋቸው እያዘዙና ከፍተኛ ብር እያፈሰሱ የመንግስትና የአስተዳደር ለውጥ እንዲመጣ ያደርጋሉ። አንዳንዴ ይሳካላቸዋል። አንዳንዴ ሳይሳካላቸው ይቀራል። በኢትዮጵያ ለረጅም ግዜ በተደጋጋሚ ሙከራ ሲያደርጉ ቆይተው አሁን ተሳክቶላቸዋል። ሰላም አገኙ። በአብይ አህመድ ዓሊ። ታድያ ለዚህ ላስደሰታቸው ሰው ቢሸልሙ እንዴት አይገባውም እንላለን። ይገባዋል እንጂ!
ሰለዚህ ራሳችን መመዘኛ እየፈጠርን አይገባውም ማለት ትክክል አይደለም። ነገር ግን
·         ሦስት ሚልዮን የተፈናቀለ ህዝብ ያላት አገር የሚመራ መሪ እንዴት ኖቤል ይገባዋል?
·         ጆኖሳይድ በሶማሊ፣ በኦሮሚያ፣ በቤንሻንጉልና በቅማንት የሚፈፅምባት አገር መሪ የኖቤል ሽልማት እንዴት ይታሰባል?
·         ፖለቲካ እስረኞች ፈታሁ ያለ መንግስት በብዙ ሺ የሚቆጠሩ የኦሮሞ፣ የሶማሊ፣ የአማራ፣ የትግራይ፣ የሲዳማና የአፋር ተወላጆች በግል ቂም ሳይቀር የፖለቲካ እስረኞች ያደረገ መሪ ኖቤል ወይስ ኖ በል ነው የሚገባው?
·         በብዙ ክልሎች በፓርላማ ያልፀደቀ፣ በጠቅላይ ሚኒስትሩ በግል የታወጀ አስቸካይ ጊዜ አዋጅ የምትተዳደር ሰላም የናፈቃት አገር የሚያስተዳደር መሪ ኖቤል ሽልማት አገኘ የሚል ዜና ለማመን እንቸገራለን።
·         ልትፈርስና ልትበተን የደረሰች አገር መሪ የሰላም ኖቤል ሽልማት በማግኘቱ እንካን ደስ አለን ለማለት እንዴት ይቻላል?
የኢትዮ-ኤርትራ ሰላም ብቻውን ከሆነ መመዘኛው የት ነው ያለው ሰላም አሳዩን እያሉ የሁለቱም አገሮች ህዝቦች ይጠይቃሉ። መልስ ግን የለም፡፡ ለሽልማቱ መመዘኛ አውጪውና አወዳዳሪው መልማዩ ነው፡፡ የሸለመውም መልማዩ ነው፡፡ ሰለዚህ ከማያገባቹህ ጉዳይ ገብታቹህ አትፈትፍቱ። አይገባውም አትበሉ! ይገባዋ ያሉት እነሱ፡፡
እነሱ ደግሞ ባስቀመጡት መስፈርት እንጂ በናንተ በኢትዮጵያ ህዝቦች በተቀመጠ መስፈርት አይደለም የሸለሙት። ወርቁ፣ ገንዘቡና የሚሸልሙት እነሱ ስለሆኑ እኛ መመዘኛቸው ትተን በራሳችን መስፈርት እየሰፈርን ሽልማቱ አይገባውም አንበል። እኛ ማለት የምንችለው በራሳችን መስፈርት ሰፍረን መሪያችን መሆን አትችልምና ይብቃ! ውረድልን ማለት ብቻ ነው የምንችለው። ሰለዚህ የምንችለውን እናድርግ። አሜን።
  </TEXT>
</DOC>
<DOC>
 <DOCNO>200</DOCNO>
   <TEXT>
﻿ከአልጀዚራ እስከ ዘ-ኢኮኖሚስት የአብይ አህመድ (ዶ/ር) ተስፋ ተጋሪዎች
ጠቅላይ ሚኒስትር አብይ አህመድ (ዶ/ር) መጋቢት 24 በትረ ስልጣናቸውን በህዝብ እንደራሴዎች ፊት ከተቀበሉ ወዲህ የዓለም መገናኛ ብዙሃን ትኩረታቸውን በአዲሱ መሪ ላይ ማድረጋቸውን ቀጥለዋል፡፡
ጠቅላይ ሚኒስትሩ በተለያዩ ወቅቶች ባደረጓቸው ንግግሮች ውስጥ ያቀረቧቸው የወደፊት ዕቅዶች እና አቅጣጫዎች  እንዲሁም ተጨባጭ እርምጃዎች የተለያዩ መገናኛ ብዙሃን  የማይጠበቅ ነገር ግን እየሆነ ያለ ታላቅ ለውጥ ሲሉ ዘግበውታል፡፡
የአሜሪካው የዜና አውታር ሲ ኤን ኤን ስለ ጠቅላይ ሚኒስትሩ ባወጣው ዘገባ አብይ አህመድ ላለፉት ሁለት ወራት በሰሯቸው ተግባራት በኢትዮጵያውያን ዘንድ እንደ ጀግና ተቆጥረዋል ሲል ያወሳል፡፡ የህዝብን ስሜት በመረዳት ሀገሪቱን ለማዘመን እየሰራ ያለ መሪ ነውም ብሏል፡፡
የሲ ኤን ኤን ዘገባ መነሻው ጠቅላይ ሚኒስትር አብይ አህመድ ከአሶሳ እስከ ጅጅጋ፣ ከመቀሌ እስከ ሀዋሳ  በሁሉም አቅጣጫዎች በመንቀሳቀስ ከህዝብ ጋር ያደረጉት ውይይት ነው፡፡ በእርግጥም በዚህ ውይይት የህዝብ ስሜት ተረድተዋል፣ ህዝቡም ለለውጥ እንዲዘጋጅ ቅስቀሳ አድርገዋል፡፡ እናም የድረ-ገጹ ምልዕከታ ከዚህ የመነጨ ነው፡፡
የእንግሊዙ ደይሊ ሜል ድረ-ገፅ በበኩሉ አዲሱ ጠቅላይ ሚኒስትር ከፍተኛ ለውጦችን እያደረገ ያለ መሪ ነው ብሏል፡፡ ይሁን እንጂ ለውጡን ማስቀጠሉ ላይ ግን የህዝቡ ድጋፍ ወሳኝነት ይኖረዋል ሲል አስቀምጧል፡፡
በተለያዩ ጉዳዮች ግንኙነቱ በሻከረ ህዝብ ውስጥ መሪ ሆኖ መገኘት ፈተና መሆኑ አይቀርም፡፡ ለዚህም ነው ጠቅላይ ሚኒስትሩ የተሻለች ሀገር ለመገንባት አንድ ሆነን መስራት ተገቢ ነው እያሉ ያሉት፡፡ ይህ ሲሆን ስንወድቅም ስንነሳም በጋራ ይሆናል ያሉት፡፡እናም የደይሊ ሜይል ስጋት ጠቅላይ ሚኒስትሩ ትኩረት አድርገው እየሰሩበት ያለ ይመስላል፡፡
ጠቅላይ ሚኒስትሩ ገና በወራት የስልጣን ጊዜያቸው ህዝቡ ተስፋ እንዲኖረው የሚያደርግ ንግግር እና ለሙሰኞች ቀይ መስመር ማስቀመጣቸው  በድረ-ገጹ በጎ ጅምር ተብሏል፡፡
ይህንን ለማስረገጥም ጠቅላይ ሚኒስትሩ ኢትዮጵያ ሁሉም የሚዘርፈው በቂ ሀብት እንደሌላት መግለጻቸው የሚታወስ ነው፡፡
በኢትዮጵያ የመልካም አስተዳድር እና የፍትህ ማጣት እንዲሁም የኑሮ ውድነት እና የስራ ማጣት ባለፉት ሶስት ዓመታት ህዝቡን ወደ አደባባይ ሲገፉ ቆይተዋል፡፡ በመሆኑም የዚህን ችግር መፍትሔ መስጠት የጠቅላይ ሚኒስትሩ ተቀዳሚ አጀንዳ መሆኑ የግድ ነው፡፡ ለዚህም ነው ፋይናሽያል ታይምስ የአፍሪካ ወጣቱ መሪ በኢትዮጵያ ለዓመታት በዘለቀው ዘርፈ ብዙ ቀውስ ምክንያት መፈተኑ አይቀርም ሲል የዘገበው፡፡
በሀገሪቱ ለዓመታት እንደ ትልቅ ችግር የሚወሳውን ሙስና ለመዋጋት እና የህዝቡን መብት ለማረጋጥ የገቡት ቃል  መልካም ጅምር ነው ሲል ድረ ገፁ አሞግሷል፡፡
አዲሱ ጠቅላይ ሚኒስትር አብይ አህመድ ባለፉት ሁለት ወራት ባቀረቧቸው ንግግሮች ውስጥ ተጨባጭ ማብራሪያዎችን ብቻ ሳይሆን አሳምሮ ማቅረብን የሚችሉ መሪ መሆናቸውን ብዙዎቹ ይስማሙበታል፡፡ ፋይናሽያል ታይምስ ድረ-ገፅም  የአብይ አህመድን ጠንካራ ንግግሮች ከአሜሪካው የቀድሞ ፕሬዝዳንት ባራክ ኦባማ ጋር አመሳስሏቸዋል፡፡ ሁለቱም መሪዎች ጥሩ ተናጋሪ እና መፍትሔ ሰጪ ናቸው ሲል ያስቀምጣል፡፡
ይህ ድረ-ገፅ ስልጣናቸውን ሳያመነቱ የሚጠቀሙ እንደሆኑም አስፍሯል፡፡ ለምሳሌነትም በፍጥነት የአስችኳይ ጊዜ አዋጁን ማንሳታቸው፡ ቱባ ሹማምንቶችን ከቦታቸው ገለል ማድረጋቸው እና በሽብር፣ በመፈንቀለ መንግስት ሙከራ እንዲሁም በሙስና ክስ የተያዙ  እስረኞችን መልቀቃቸውን  በማስረጃነት ያቀርባል፡፡ ብዙ ኢትዮጵያውያንም በዚህ ሀሳብ ይስማማሉ፡፡ እርሳቸው በትረ ስልጣኑን ከተረከቡ ወዲህ ብዙ ቤተሰቦች ከማረሚያ ቤት የናፈቋቸውን ዘመድ አዝማድ ተቀብለዋል፡፡በህዝብ ደንታ የሌላቸው እና ሙሰኞች ሲባሉ የከረሙ ሹማምንቶችንም ከስልጣናቸው ገለል አድርገዋል፡፡ ይህም በህዝቡ ዘንድ ተስፋ ሰጪ መሆኑ አልቀረም፡፡
ይሁን እንጂ ይላል ድረ-ገፁ ግን ጠቅላይ ሚኒስትሩ ዘርፈ ብዙ ችግር ባለባት ሀገር ውስጥ ቀጣይነት ያለው ተጨባጭ ለውጦችን ማቅረብ የማይችሉ ከሆነ የህዝቡ ተቃውሞ መቀጠሉ የማይቀር ነው ሲል ምልከታውን ያስቀምጣል፡፡
በትክክልም ይህ የብዙዎቹ ስጋት ነው፡፡ ነገር ግን የጠቅላይ ሚኒስትሩ ተደምረን እንስራ ውትወታ እና የተቋም ለውጥ ከአዲስ እይታ መርህ ጋር ተዳምሮ ለውጥ ለማስገኘት ሁነኛ መፍትሔ መሆኑ  እንደማይቀር የብዙዎቹ ግምት ነው፡፡
የአሜሪካው ዋሽንግተን ፖስት በበኩሉ በከፍተኛ አለመረጋጋት እና በብድር ዝቅጠት ውስጥ ለነበረችው ኢትዮጵያ መፍትሔ ሰጪ መሪ  ያገኘች ይመስላል ሲል አትቷል፡፡
ጠቅላይ ሚኒስትሩ የውጭ ምንዛሬ እጥረት እና የውጭ ዕዳ ሀገሪቷን የሚያንገዳግዱ ተግዳሮቶች መሆናቸውን በተደጋጋሚ እየገለፁ ነው፡፡ለዚህም መፍትሔ ይሆን ዘንድ በውጭ ሀገር ዶላር ያስቀመጡ ባሀብቶች እና ባለስልጣናት እንዲመልሱ የማግባባት ስራ በመስራት ላይ ናቸው፡፡ ከዚህም በተጨማሪ አገራት ድጋፍ እንዲሰጡ ዲፕሎማሲያው ጥረታቸውን ቀጥለዋል፡፡ በመንግስት ስር የሚገኙ ግዙፍ ተቋማትን ለግሉ ዘርፉ ለማካፈል ያስቀመጡት አቅጣጫም ለዚህ ችግር መፍትሔ ለመስጠት ያለመ ነው፡፡ እናም ዋሽንግተን ፖስት በዘገባው ሀገሪቱ ለችግሯ መፍትሔ ሰጪ መሪ ያገኘች ይመስላል ሲል መነሻው እነዚህ ጅምሮች መሆናቸው አያጠራጥርም፡፡
ብዙ አመራሮች ሙሰኛ እና ጥቅመኛ ተብለው በሚብጠለጠሉበት አገር ውስጥ መልካም አመራሮችን በአንድ ጀምበር ለይቶ ማስቀመጥ አስቸጋሪ ነው፡፡ ይህም ለአዲሱ ጠቅላይ ሚኒስትር አስቸጋሪ መሆኑ አይቀርም፡፡ ለዚህም ነው በህዝብ ዘንድ እንደ ትልቅ ሙሰኛ የሚጠቀሱ አመራሮች ቦታ ቀይረው ሲቀመጡ ለፖለቲካው ነው ወይስ መስረቃቸው ባለመረጋገጡ የሚል ጥያቄ እያስነሳ ያለው፡፡
ይህ ጉዳይ በአልጀዚራም ዘገባ ጠቅላይ ሚኒስትር አብይ በካቢኒ ሹም ሽራቸው በህዝብ ዘንድ ችግር እንዳለባቸው የሚታሙ አመራሮችን በአንዳንድ ቦታዎች ላይ መልሰው ማስቀመጣቸው አነጋጋሪ ሆኗል ሲል ያቀረበው፡፡
ይህ ስጋት እንደ እንዳንድ ዜጎች ከአልጀዚራ ጋር ይዝለቅ እንጂ አልጀዚራ ቀጥሎም  ጠቅላይ ሚኒስትሩ የጀመሯቸው ስራዎች ተስፋ ሰጪ ናቸው በማለት አስቀምጧል፡፡
ዘ-ኢኮኖሚስት ድረ -ገፅ እንዳሰፈረው ደግሞ የኢትዮጵያው ጠቅላይ ሚኒስትር አብይ አህመድ አስገራሚ አጀማመር እያሳየ ነው ሲል ዘገባውን ጀምሯል፡፡
ጠቅላይ ሚኒስትሩ ሰላም ለማስፈን እና የግሉን ዘርፍ ለማነቃቃት የያዙት ውጥን ፍሬአማ እንደሚሆን አመላካች መንገድ ተከትለዋል ሲልም አስቀምጧል፡፡
ባለፈው ወር ስለ ጠቅላይ ሚኒስትሩ በሀገር ውስጥ ያለውን ተቀባይነት የሚያሳይ አንድ ጥናት ይፋ ሲደረግ 84 በመቶ የሚሆነው ህዝብ በአብይ አህመድ አመራር ደስተኛ መሆናቸው መገለፁ የሚታወስ ነው፡፡
  </TEXT>
</DOC>
<DOC>
 <DOCNO>201</DOCNO>
   <TEXT>
﻿ትንሽ ስለ ኖቤል ሽልማት!!! (ያሬድ ሀይለማርያም)
019-10-12
ትንሽ ስለ ኖቤል ሽልማት!!!
ያሬድ ሀይለማርያም
Le Duc Tho (Phan Dinh Khai) ተብሎ የሚጠራው ቬትናማዊ የ1974  ኖቤል አሸናፊ የተናገረው፤ “peace has not yet been established.”
ዶ/ር አብይ እንግዲህ በውስጥ ሰላማችን ላይ ደግሞ ወገብዎትን ታጥቀው እና ቆፍጠን ብለው ይሥሩና የኢትዮጵያ ሕዝብም ደግሞ ደጋግሞ ይሸልምዎት። 
እኔን ጨምሮ ብዙዎች ዛሬ ያገኙትን ሽልማት በደስታ ተቀብለነዋል። የእንኳን ደስ አለዎት መልዕክታችንንም አስተላልፈናል። የኖቤል ሽልማት ዋነኛ ትኩረቱ ያደረገው አገሪቱ ከሌሎች አገሮች ጋር ባላት ግንኙነት፤ በተለይም በጎረቤት ከኤርትራ ጋር የነበራትን የረዥም ጊዜ ፍጥጫ በተሾሙ ማግስት እልባት በማስገኘትዎ እና በቀጠናው ላይ ሰላም እንዲሰፍን በተጫወቱት ጉልህ ሚና ነው። የዳርዳሩ ሰላም መሆን ለእኛ ብቻ ሳይሆን ለአለም አቀፉ ማህበረሰብም ትልቅ ጠቀሜታ ስላለው የሸላሚዎቹን ትኩረት ስቧል። ጥቂቶች ደግሞ አገሪቱ ውስጥ አፍጠው የሚታዩትን ችግሮች በማንሳት የሕግ የበላይነት እና የፖለቲካ መረጋጋትን በአገሪቱ ውስጥ ማስፈን ላቃተው መሪ፣ መድሏዊ አስተዳደርን እያሰፈነ ያለ የፖለቲካ ፓርቲን ለሚመራ ሰው፣ የመንጋ እንቅስቃሴን ማስቆም የተሳነው፣ ለውጡን አቅጣጫ ያሳተ፣ የሚኒሊክን ታሪክ ዳግም ያነገሰ እና ሌሎች ምክንያቶችን ደርድረው ይህ ሽልማት አይገባውም የሚል ሙግት ሲሰነዝሩ አይቻለሁ። ትንሽ ስለ ኖብል ሽልማት፤ የኖብል ሽልማት ለመጀመሪያ ጊዜ የተሰጠው በ1901 እ.ኤ.አ ነው። ሽልማቱም የተሰየመው  Alfred Nobel በተሰኘ እና በ1896  እ.ኤ.አ ሕይወቱ ያለፈ ሲውዲናዊ የኬሚስትሪ ባለሙያ እና ኢንጂነር የነበረው ከበርቴ ነጋዴ ሰው ስም ነው። ሽልማቱ ሰላምን ጨምሮ በተለያዩ የሙያ ዘርፎች የላቀ አስተዋጽኦ ላበረከቱ ሰዎች የሚሰጥ እና ትልቅ አለም አቀፍ እውቅናን እና ተቀባይነትን ያገኘ ሽልማት ነው። ይሁን እና ይህ ሽልማት ሁሌም ለውዝግብ እና ለጭቅጭቅ የተጋለጠ ነው። በተለይም ከሰላም ጋር ተያይዞ የሚሰጠው ሽልማት እጅግ አወዛጋቢ ከመሆኑም በላይ የአለም ፖለቲካ ተጽዕኖም  ሰለባ ነው። ይህን ሽልማት በመሸለማቸው ትልቅ ውዝግብ ካስነሱት ሰዎች መካከል የPalestine Liberation Organization (PLO) መሪ የነበሩት ያሲር አራፋት አንዱ ናቸው። አራፋት በ1994 ለዚህ ሽልማት ሲታጩ የሚመሩት ድርጅት በሽብርተኝነት የተፈረጀ ነበር። ብዙ የፖለቲካ ሽኩቻም አስነስቷል። ብልኹ አራፋት ሽልማቱ ካሸነፉ በኋላ ለሰላም አብረዋቸው ለለፉት ሺሞን ፔሬስ እና ይዛቅ ራቢን አካፍለዋል። ለፌዝም ቢሆን የሲውዲን ሕግ አውጪ ክፍል አዶልፍ ሂትለርን በ1939 በእጩነት አቅርቦት ነበር። ይሁንና አለምን ያስደመመ ነገር ቢሆንም በቀሰቀሰው ቁጣ ወዲያው ከእጩነት ተሰርሷል። በተመሳሳይ ሁኔታም በ1945 እና 1948 ጆሴፍ ስታሊን እንዲሁ በእጩነት ቀርቦ ነበር። እውቁ የፈረንሳይ ፈላስፋ እና ደራሲ Jean-Paul Sartre በ1964 በድንቅ ሥነ ጽሑፍ ጸሃፊነት ታጭቶ ተሸልሞ ነበር። ይሁን እና ይህ ታላቅ ፈላስፋ ይህን የኖቤል ሽልማትም ሆነ ሌሎች ተመሳሳይ ባህሪ ያላቸውን ሽልማቶች አልቀበልም በማለት ሽልማቱን ሳይወስድ ቀርቷል። ዋና ምክንያቱም በሽልማቱ ዙሪያ የሚነሱት የፖለቲካ እና ሌሎች አሻጥሮችን መቃወም ይፈልግ ነበር። እሱን ተከትሎም የቬትናም ፖለቲከኛ Le Duc Tho ወይም በዋና ስሙ Phan Dinh Khai ተብሎ የሚጠራው ሰው 1974 የኖቤል ሽልማት አሸናፊ ነበር። ይህ ሰው ተሸላሚ የተደረገው የቬትናምን ጦርነት እንዲቆም አድርገሃል በሚል የሰላም ሽልማት ነበር። ይሁንና ግለሰቡ “peace has not yet been established.” የሚል መልዕክት አክሎ ሽልማቱን አልቀበልም ብሏል። ሌላው አወዛጋቢ እና አስደማሚ የነበረው የኖቤል ሽልማት “extraordinary efforts to strengthen international diplomacy and cooperation between peoples” በሚል በ2009 ለአሜሪካው ፕሬዚዳንት ኦባማ የተበረከተው ነበር። ፕሬዚዳንቱ በተሾሙ በዘጠኝ ወር ጊዜ ውስጥ የተበረከተላቸው ይህ ሽልማት ከመቼውም ግዜ በበለጠ የኖቤል ሽልማት የአለም ፖለቲካ መቆመሪያ መሆኑን ያመላከተም ነበር። The New York Times የተሰኘው ጋዜጣ “stunning surprise” ብሎታል። ኦባማ ሽልማቱ ተሰጥቷቸው ሳይውሉ እና ሳያድሩ ነበር ሊቢያን እና ሶሪያን የመሰሉ ጠንካራ እና የተረጋጉ አገሮች እንዲፈርሱ ያደረጉት። በመቶ ሺዎች የሚቆጠሩ ንጹሃን ሰዎችም በሁለቱ አገራት ላይ በተከፈተው ጦርነት አልቋል። ሌሎች ሚሊዮኖችም ተሰደዋል። ለነገሩ በ 2015 Geir Lundestad የተሰኙት የኖቤል ሽልማት ማህበር ዳይሬክተር በጻፉት ማስታወሻ እና ለአሶሼትድ ፕሬስ በሰጡት መግለጫ ለፕሬዚዴንት ኦባማ ሽልማት መሰጠቱ እጅግ ስህተት እንደነበር እና መጸጸታቸውንም ገልጸዋል። የኖቤል ሽልማት ብዙ ተመሳሳይ እና አወዛጋቢ ክስተቶችን እያስተናገደ መጥቶ ዛሬ እኛ ቤት ገብቷል። ዶ/ር አብይ አህመድ ከላይ እንደጠቀስኳቸው ሰዎች ያን ያህል አወዛጋቢ እና ቅሬታም ይሚነሳባቸው ሰው አይደሉም። መሸለማቸውን የሚቃወሙት ሰዎች ሁለት ፍሬ ጉዳይ ነው የሚያነሱት፤ አንደኛው ፈጠነ፤ ገና ምን ሰሩና የሚል ነው። ሁለተኛው ደግሞ የአገሪቱን ሰላም መች በቅጡ አስጠበቁና የሚል ነው። ለእኔ እነዚህ ሁለቱም መሟገቻዎች ብዙም ውሃ የሚቋጥሩ አይደሉም። አንደኛ የውጪው አለም የሚገደው እና ቅድሚያ ትኩረት የሚሰጠው ከውስጣችን በኛ መካከል ስላለው ቅራኔ እና መጎነታተል ሳይሆን የአፍሪቃ ቀንድ እና የአካባቢው ሰላም ነው። መመዘኛውም በግልጽ እንደሚለው ከኤርትራ ጋር ባደረጉት የሰላም ስምምነት እና በአካባቢው ሰላም እንዲመጣ ባደረጉት ጥረት የሚል ነው። የአለም ፖለቲካ ነጸብራቅም ነው። እኛ በጎጥ እና በሰፈር ተቧድነን ስለተናቸፍን አለምን ግድ አይለውም። ችግሩ ብሶ ለጎረቤት እስካልተረፈ ድረስ የጎሳ ፖለቲካ አንዱ የአለም ኃያላን መሸቀጫ መሆኑን መዘንጋት አይገባም። ስለዚህ ለራሳችን ስንል የውስጥ ችግራችንን ለመፍታት ብንደክም ይበጃል። አገርህ ላይ ሰላም አስፍነሃል ብሎ የሚሸልምህ የለም። እንደዛማ ቢሆን ብዙ ሰላም ውለው ሰላም የሚያድሩ አገራት መሪዎች ሁሉ በየአመቱ ተሸላሚ ይሆኑ ነበር። በአገር ውስጥ ሰላም ማስፈን እና የሕግ የበላይነትን ማረጋገጥ የመንግስት ተፈጥሯዊ ግዴታ ስለሆነ አያሸልምም። ካሸለመም ሸላሚው የአገሬው ሕዝብ ነው። አንድም በምርጫ ካርድ አለያም በመልካም ስም። ክቡር ጠቅላይ ሚኒስትር አብይ አህመድ፤ በሕግ የበላይነት መጥፋት፣ በመንጋ እርምጃ፣ በሰላም እጦት እና በብሔር ፖለቲካ እየታመሰች ያለችውን አገርዎትንም ይታደጓት እና የኢትዮጵያ ሕዝብ በምርጫ ካርዱ ይሸልምዎት። አሁንም እንኳን ደስ አለዎት!ኢትዮጵያ ለዘላለም ትኑር!Filed in:Amharic
  </TEXT>
</DOC>
<DOC>
 <DOCNO>202</DOCNO>
   <TEXT>
﻿የዐቢይ አሕመድ የኖቤል ሽልማትና የኤርትራ ሁኔታ! 
ከቅርብ ጊዜ ወዲህ የጠቅላይ ሚኒስትር ዐቢይ አሕመድ (ዶ/ር) ሥም እንዲህ እንደትላንቱ በደስታ እና በሙገሳ ተነስቶ አያውቅም። ለመጀመሪያ ጊዜ የኢትዮጵያዊ ዜጋን ደጃፍ ያንኳኳው እና በዓለም በትልቅነቱ ወደር የማይገኝለት የኖቤል የሰላም ሽልማት ብዙዎች ዳግም በጠቅላይ ሚኒስትሩ ላይ ተስፋ እንዲያጭሩ አድርጓቸዋል።
 180621 Kolumne BefeQadu Z Hailu
በፍቃዱ ኃይሉ
ከቅርብ ጊዜ ወዲህ የጠቅላይ ሚኒስትር ዐቢይ አሕመድ (ዶ/ር) ሥም እንዲህ እንደትላንቱ በደስታ እና በሙገሳ ተነስቶ አያውቅም። ለመጀመሪያ ጊዜ የኢትዮጵያዊ ዜጋን ደጃፍ ያንኳኳው እና በዓለም በትልቅነቱ ወደር የማይገኝለት የኖቤል የሰላም ሽልማት ብዙዎች ዳግም በጠቅላይ ሚኒስትሩ ላይ ተስፋ እንዲያጭሩ አድርጓቸዋል። ለመሆኑ የሰላም ኖቤል ሽልማቱ እና የኢትዮ-ኤርትራ እርቀ ሰላም ለኢትዮጵያውያን እና ለኤርትራውያን ምን አዲስ ነገር ይዞ መጣ?
ስለ ኖቤል ሽልማት ብዙ ተብሏል። ነገር ግን ዝናውን የሚያወርድ ነገር አልተገኘም። የዐቢይ አሕመድ መሸለምም የኢትዮጵያ እና የኢትዮጵያውያን ክብር ተደርጎ ነው በብዙ ኢትዮጵያውያን ዘንድ የተወሰደው። ብዙ ጊዜ ችግሮቻቸው ብቻ የዓለም መነጋገሪያ የሚሆንባቸው ኢትዮጵያውያን እንዲህ ባለ ሽልማት መሪያቸው ሲከብር መደሰታቸው አያስገርምም። 
ጠቅላይ ሚኒስትር ዐቢይ የኖቤል ተሸላሚ የሆኑበት ምክንያት ሲገለጽ "ለሰላምና ዓለም ዐቀፍ ትብብር ያደረጉት ጥረት" እንዳስመረጣቸው ተነግሯል፤ ይህንን በተመለከተ "ይገባቸዋል" ለማለት የሱዳን ተቃዋሚዎችን እና ወታደራዊ አመራሩን በማሸማገል የሔዱበትን ርቀት ማስታወስ ይበቃል። ሱዳናውያን በሁለቱ ጎራዎች ሥምምነት ላይ ሲደረስ ደስታቸውን ሊገልጹ አደባባይ ሲወጠ የኢትዮጵያን ባንዲራ የያዙት ለዚያ ነበር። በመቀጠልም ሽልማቱ የተሰጣቸው "በተለይ ከጎረቤታቸው ኤርትራ ጋር የነበረውን ግጭት ለመፍታት የወሰዱት ቆራጥ ተነሳሽነት" ታይቶ እንደሆነ ተገልጿል። 
በአጭሩ ለማስታወስ ያህል የኢትዮ-ኤርትራ እርቀ ሰላም ፍፁም አስገራሚ ነበር። ለሁለት ዐሥርት ዓመታት በኩርፊያ የነበሩት አገራት ድንገት በጠቅላይ ሚኒስትር በር አንኳኪነት ተሰበረ። ባልተጠበቀ ሁኔታ ጠቅላይ ሚኒስትር ዐቢይ አስመራ ሔደው የተደረገላቸው ሕዝባዊ አቀባበል በቴሌቪዥን ሲተላለፍ ብዙዎችን በደስታ እምባ አራጭቷል። የስልክ መሥመር ሲከፈት ሰዎች በደስታ አቅላቸውን አጥተው የማያውቁት ሰው የኤርትራ ቁጥር ላይ ደውለው አውርተዋል። የተጠፋፉ ቤተሰቦች ዳግም ተገናኝተው ተላቅሰዋል። ሰዎች በአፈና የዘነጉትን የእህትማማች፣ ወንድማማችነት ትዝታ ከተዳፈነበት ቆስቁሰው አውጥተውታል። በድንበር አካባቢ ያለው ጉርብትና ታድሶም በአጭር ጊዜ ገበያው ሲደራም ታይቶ ነበር። እናም ድርጊቱ በቅርብ ጊዜ በቀጠናው ከታዩ ክስተቶች ሁሉ እጅግ ትልቅ ተስፋ ሰጪ ነበር። 
ለኤርትራውያን ግን…
ኢትዮጵያ እና ኤርትራ ሰላም ባወረዱ ባጭር ጊዜ ውስጥ እልፍ ኤርትራውያን ወደ ኢትዮጵያ የስደተኛ ካምፖች በገፍ ይጎርፉ ጀመር። በዚህ የተደናገጡት ኢሳይያስ ድንበሩን መልሰው ዘጉት። ድንበሩ ድጋሚ ቢከፈትም ድጋሚ ተዘግቷል። 
በጠቡ ጊዜ በኢትዮጵያ መንግሥት እየተደገፉ የኤርትራን መንግሥት ይቃወሙ የነበሩት ኤርትራውያን የደኅንነት ሥጋት ገባቸው። ተቃዋሚዎቹ ዐቢይ አሕመድ ለእርቁ ካላቸው ጉጉት የተነሳ ለፕሬዚደንት ኢሳይያስ አሳልፈው እንደማይሰጧቸው እርግጠኛ መሆን አልቻሉም። ድንጋጤ ወደ ሌላ አገር እንዲሸሹ ያደረጋቸውም ነበሩ። 
በሌላ በኩል ፕሬዚደንት ኢሳይያስ ምንም ዓይነት ፖለቲካዊ ለውጥ ሳያመጡ ከኢትዮጵያ ጋር ሰላም በማውረዳቸው ብቻ ጥርስ ነክሰው በማዕቀብ ሲያዳክሟቸው የነበሩ ኀያላን አገራት ማዕቀቡን አስነሱላቸው። በርካታ የኤርትራ መንግሥት ተቃዋሚ አክቲቪስቶች ኢሳይያስን ዳግም ቅቡልነት አስገኙላቸው በሚል በዐቢይ አሕመድ ቅሬታ ገባቸው። 
ዐቢይ አሕመድ እርቀ ሰላሙን ያወረዱት ዓለም ዐቀፍ ውሳኔ የሆነውን የአልጀርስ ሥምምነት ለማክበር ቃል ገብተው ነው። ይሁን እንጂ ሥምምነቱን መሬት ለማውረድ እና ለማስቀጠል የሚያበቃ ምን ያህል እርምጃ እንደተሔ ግልጽ አይደለም። ብዙዎቹ ሥምምነቶች በሁለቱ መሪዎች እና በምስጢር በመያዛቸው ከጊዜያዊው ሁኔታ ባሻገር ዘለቄታውን መገመት አልተቻለም። 
…አሁንም ተስፋ አለ?
ኢትዮጵያ እና ኤርትራ ሰላም ባወረዱ በጥቂት ጊዜ ውስጥ በስደት ያሉ ኤርትራውያን የመብት ተሟጋቾች "ይአከል" (ይበቃል) የሚል መፈክር ያለውን ትግላቸውን በማኅበራዊ ሚዲያዎች ላይ አጧጡፈዋል። በሳተላይት ቴሌቭዥኖችም የተቃውሞ ድምፆች ተጋግለው ቀጥለዋል። አልፎ ተርፎም በኤርትራ ምርጫ ላለማካሔድ እንደ ሰበብ የተወሰደው ጦርነት አሁን ስለሌለ "ምርጫ ይደረግ" የሚል ጥሪ አቅርበዋል። የኋላ ኋላ ደግሞ የአፍሪካ ታዋቂ ሰዎች ተሰብስበው ኢሳይያስ በፖለቲካ ሰበብ አስረው ያሰነበቷቸውን ሰዎች እንዲፈቱ የሚጠይቅ ደብዳቤ ጻፉላቸው። አምነስቲ ኢንተርናሽናልም የታሰሩት ይፈቱ የሚል ዘመቻ በቅርቡ ጀምሯል። ኢሳይያስ ግን ለሁሉም "ጆሮ ዳባ ልበስ" እንዳሉ ናቸው። 
ይህ ተቃውሞ እና ግፊት በሁለቱ አገራት እርቀ ሰላም ማውረድ የመጣ ነው። ኢሳይያስ መንግሥታቸው ከዓለም ተቆራርጦ እና በማዕቀብ የኖረበት ዓመታት ችግር ስለማይዘነጋቸው ተመልሰው እዛ ውስጥ ለመግባት የሚፈልጉ አይመስልም። ሆኖም ሥልጣናቸው አደጋ ላይ የወደቀ ከመሰላቸው መልሰው ሰላሙን ከማደፍረስ የሚመለሱ ዓይነት ሰው አይደሉም። 
ይሁንና ሁኔታዎች ኢትዮጵያ ውስጥም አልጋ ባልጋ አይደሉም። ጠቅላይ ሚኒስትር ዐቢይ ቀጠናው ላይ ሰላም ለማምጣት የጣሩትን ያክል አገር ውስጥ ለማምጣት አልቻሉም በሚል በዜጎቻቸው ይታማሉ። ነገር ግን የኖቤል የሰላም ሽልማቱ የበለጠ ጠንክረው እንዲሠሩና ሥማቸውን የሚመጥን ሥራ እንዲሠሩ ጫና ያሳድርባቸዋል ተብሎ ይጠበቃል። በጥቅሉ የኖቤል ሽልማት ለጠቅላይ ሚኒስትር ዐቢይ እና ለአገራቸው የምሥራች ነው። ኤርትራውያን ግን የዚህ ደስታ ተቋዳሽ አለመሆናቸው ሳይጠቀስ የማይታለፍ አሳዛኙ ገጽታ ነው።
በዚህ አምድ የቀረበው አስተያየት የጸሀፊው እንጂ የ«DW»ን አቋም አያንጸባርቅም።
  </TEXT>
</DOC>
<DOC>
 <DOCNO>203</DOCNO>
   <TEXT>
﻿የኖቤል ሽልማት ለዐቢይ አህመድ
የኖርዌይ የኖቤል ተቋም ጠቅላይሚኒስር ዐቢይ አህመድን የዘንድሮው የሰላም ኖቤል ተሸላሚ አድርጓል። ተቋሙ ጠቅላይ ሚኒስትር ዐቢይን ለዚህ ሽልማት ያበቃበት ዋናው ለ20 ዓመታት በድንበር ጉዳይ ሲወዛገቡ የኖሩት ኢትዮጵያ እና የኤርትራ መካከል ሰላም ለማውረድ ባደረጉት ጥረት መሆኑን አመልክቷል።
This video file cannot be played.
(Error Code: 102630)
አውዲዮውን ያዳምጡ። 03:09
አቶ ክቡር ገና
 በሀገር ውስጥ በማካሄድ ላይ የሚገኙ ጠቃሚ ባላቸው ማሻሻያዎችም ጠቅላይ ሚኒስትሩን አወድሷል። ሽልማቱን ይፋ ያደረጉት የኖቤል ተቋሙ ሊቀመንበር በሪት ራይስ አንደርሰን አንዳንዶች ምናልባት ሽልማቱ እጅግ ፈጠነ ሊሉ ቢችሉም ጠቅላይ ሚኒስትር ዐቢይ ጥረት እውቅና እና ማበረታቻ ይገባል ነው ያሉት። ጠቅላይ ሚኒስትር ዐቢይ ለዚህ ሽልማት በመብቃታቸው የግብፅን ጨምሮ የተለያዩ ሃገራት መንግሥታት የእንኳን ደስ ያልዎች መልእክት እየላኩ መሆኑን ዘገባዎች ያሳያሉ።
 Nobelpreisträger Abiy Ahmed 
የሰሜን አትላንቲክ የጦር ቃል ኪዳን ዋና ፀሐፊ የን ሽቶልተንበርግ የጎርጎሪዮሳዊው 2019 ዓ,ም የሰላም ኖቤል ተሸላሚው ዐቢይ አህመድ በትዕግስት፣ በድፍረት እና ሰዎችን በማሳመን ሰላምን ለማምጣት እንደሚቻል ማሳየት» ችለዋል ብለዋቸዋል። የኖርዌይ የስደተኞች ጉዳይ ዋና ፀሐፊ «ዐቢይ አሁን ቀዳሚ ሥራቸው በሀገራቸው ውስጥ በጎሳቸዎች መካከል የሚታየውን ውጥረት መፍታት መሆን እንደሚገባት» አሳስበዋል። የጠቅላይ ሚኒስትር ዐቢይን የሰላም ኖቤል መሸለም አስመልክተን የኢትዮጵያን የፖለቲካ ሁኔታ በቅርበት የሚከታተሉ ወገኖችን  አነጋግረናል። አቶ ክቡር ገና የኢኒሼቲቭ አፍሪቃ ዳይሬክተር ናቸው። ሌላው ይህንኑ ጉዳይ በማንሳት ያነጋገርኳቸው በኢትዮጵያ ፖለቲካ በንቃት የሚሳተፉት አቶ ግርማ ሰይፉ ይህን ዜና የሰማሁት ብቻዬን አልነበረም ነው ያሉኝ።
  </TEXT>
</DOC>
<DOC>
 <DOCNO>204</DOCNO>
   <TEXT>
﻿በዶ/ር ዐቢይ አሕመድና በዓለም የሰላም ኖቤል ሽልማት ዙሪያ ልዩ ጥንክር
PM Abiy Ahmed and President Isaias Afwerki
ጠ/ሚ ዶ/ር ዐቢይ አሕመድና ፕ/ት ኢሳይያስ አፈወርቂ ሐምሌ ፰ ቀን ፳፻፲ ዓ.ም. (July 15, 2018) በአዲስ አበባ ለሕዝብ ሰላምታ ሲሠጡ
ታግ የተደረገበት፤
ፕ/ር መስፍን ወልደማርያም, ዶ/ር ብርሃኑ ነጋ, ሌንጮ ለታ, ፕ/ር በየነ ጴጥሮስ, ዶ/ር ቴዎድሮስ አድኃኖም, ኃይሌ ገብረሥላሴ, ዶ/ር ዐቢይ አሕመድ, ሣህለወርቅ ዘውዴ, የዓለም ሰላም ኖቤል ሽልማት, ኖቤል, ሙፈሪሃት ካሚል,
“የአረንጓዴ ብቅ አለ። የተስፋ ጮራ ፈነጠቀ፣ እሾሁ ጠወለገ፣ ኢትዮጵያ ዐቢይን ይዛ ቦግ አለች” ፕ/ር መስፍን
ኢዛ (ማክሰኞ ጥቅምት ፲፩ ቀን ፳፻፲፪ ዓ.ም. October 22, 2019):- ባሳለፍነው ሳምንት በኢትዮጵያ ውስጥ በርካታ ክስተቶች ተስተናግደዋል። የዶክተር ዐቢይ አሕመድ የዓለም የሰላም ኖቤል ሽልማት ከአገር አልፎ የዓለም አቀፍ መገናኛ ብዙኃን ቀዳሚ ወሬ ሆኖ የተስተናገደበት ነበር። አሁንም ድረስ ወሬው በተለያየ መንገድ እየተተነተነና አስተያየቶች እየተሠጠበትም ይገኛል። ከዚሁ ጐን ለጐን የሚኒሊክ ቤተመንግሥት እድሳት ተጠናቅቆ ለሕዝብ ክፍት የሆነበት ሳምንት ነው። ይህም ብዙ አስተያየቶች ያስተናገደ ነበር።
በተለይ ጠቅላይ ሚንስትር ዶ/ር ዐቢይ በየዕለቱ አደነቃቃፊ ችግሮች እየገጠማቸው ቢሆኑም፤ ይህንን በፅናት እንወጣለን ያሉበትን ንግግር ያሰሙት በዚሁ የታላቁ ቤተ መንግሥት የምረቃ ፕሮግራም ላይ ነበር። የሕዝብ ተወካዮች ምክር ቤት መደበኛ ሥራውን የጀመረው ባሳለፍነው ሳምንት ሲሆን፤ የሰንደቅ ዓላማ ቀንም ተከብሯል።
የዶክተር ዐቢይ የኖቤል ሽልማት ማግኘት በተሰማ ማግሥት ራሱን የአዲስ አበባ ባላደራ ምክር ቤት በማለት የሚንቀሳቀሰውና በጋዜጠኛ እስክንድር ነጋ መሪነት የተቋቋመው ቡድን በአዲስ አበባ ከተማ ጥቅምት 2 ቀን 2012 ዓ.ም. የጠራው ስብሰባ ፍቃድ ባለማግኘት፤ መቅረቱም ያሳለፍነውን ሳምንት ለየት ያለ የፖለቲካ ጡዘት የተስተናገደበት ነበር። “ከባላደራ ምክር ቤቱ” የሰላማዊ ሰልፍ ጥሪ ጋር ተያይዞ ከዓባይ ወዲህ መንገድ መዘጋቱ እና ወደ አዲስ አበባ ይመጡ የነበሩ የሕዝብ ማመላለሻዎች የመታገድ ነገር ብዙ ያነጋገረ ጉዳይ ነበር።
በህዳሴ ግድብ ዙሪያ ከግብጽ ይዛ የመጣችው አዲስ አጀንዳ አሁንም ትኩስ ወሬ ሆኖ ቀጥሏል። በዚህ ጉዳይ እሰጥአገባው ቀጥሏል። በዚህ በግብጽ አዲስ አጀንዳ በኢትዮጵያ በኩል የተሠጠው የጠነከረ አቋም ከሳምንቱ አንኳር ዜናዎች አንዱ ነበር። በኢትዮጵያ መንግሥት በኩል በተሠጡት ተከታታይ መረጃዎች፤ የግብጽ አዳዲስ ጥያቄዎች ሕዝብ እንዲያውቃቸው የተብራሩበትም ነበር።
ጉዳዩ ቀላል አለመሆኑን የሚያመለክተው ክንውን ደግሞ፤ ጥቅምት 6 ቀን 2012 ዓ.ም. የኢትዮጵያ ሚንስትሮችና ሚንስትር ዴኤታዎች በወቅታዊው የህዳሴ ግድብ እና የግብጽ አቋም ዙሪያ ማብራሪያ እንዲሰጣቸው መደረጉ ነው። ይህንንም ማብራሪያ የሰጡት የውኃ መስኖና ኢነርጂ ሚንስትሩ ዶ/ር ኢንጂነር ስለሽ በቀለ ናቸው። ጉዳዩ የግብጽ ፕሬዝዳንትና የኢትዮጵያ ጠቅላይ ሚንስትር ሞስኮ ላይ እንዲወያዩ ቀጠሮ ያስያዘ ጉዳይ ሆኗል።
ኢሕአዴግ ወደ ውሕድ ፓርቲ ለማሸጋገር እየተደረገ ያለው እንቅስቃሴና ለአራት ቀናት የከተመው የሕወሓት ስብሰባ መቋጫ ምን ይሆን ተብሎ የተጠበቀው ባሳለፍነው ሳምንት ሲሆን፣ ከሕወሓት የወጣው መግለጫ ውሕደት አንሻም ሆኗል።
ከሰኔ 15ቱ ግድያ ጋር ተያይዞ እስር ላይ የነበሩ የአማራ ክልል ከፍተኛ የፀጥታና የደኅንነት ኃላፊዎች በዋስ የተለቀቁበት ሳምንት ነበር።
በአፋር ክልል በታጣዝቀዎች የተፈፀመ ጥቃት ሕይወት የጠፋበት ሲሆን፣ የጥቃቱ ሁኔታም በተለያዩ ወገኖች የተለያየ አስተያየት እየተሰጠበት ነው። ኢዜማ በወቅታዊ ጉዳዮች ላይ መግለጫ ማውጣቱ፣ 70 ፓርቲዎች የረሃብ አድማቸውን ለአንድ ሳምንት ማራዘማቸው የመሳሰሉት ጉዳዮች ሲታዩ በሳምንቱ ውስጥ በርካታ ክንውኖች እንደነበሩ ያሳያል። ከእነዚህ ዐበይት ክንውኖች የተወሰኑትን እንደሚከተለው ይቀርባሉ።
ኖቤል ሽልማቱና አንደምታው
በኢትዮጵያ የመጀመሪያው ኖቤል ሽልማት ለጠቅላይ ሚንስትሩ ተበርክቷል። ይህ የኢትዮጵያ ብቻ ሳይሆን የዓለም የመገናኛ ብዙኃን ቀዳሚ ዜና ሆኖ ለቀናት ዘልቋል። አገሪቱ የመገናኛ ብዙኃን ሰበር ዜና ሆኖም ተስተጋብቷል።
በርካታ የዓለም መንግሥታት ለጠቅላይ ሚንስትሩ የደስታ መግለጫ አስተላልፈዋል። በተለያዩ የአገሪቱ ከተሞች በተለይ በኦሮሚያ ክልል ደስታቸውን በሰላማዊ ሰልፍ ገልፀዋል። ከሁሉም በተለየ ግን በዱባይ ታዋቂ ሕንፃዎች በኢትዮጵያ ባንዲራ ያሸበረቁበት ኢትዮጵያውያንና ኤርትራውያን ደስታቸውን በተለያዩ መንገዶች የገለጹበት አጋጣሚ ይለያል። የካቢኔ አባላት ሰብሰብ ብለው ለጠቅላይ ሚንስትሩ ስጦታ የተበረከተበት ነው።
ይህንን ሽልማት በተመለከተ የተለያዩ ታዋቂ ሰዎች አስተያየቶች የሰጡበት ሲሆን፣ አብዛኛው “ሰውዬው ይገባቸዋል!” የሚል ነው። ታዋቂው ምሁር ፕሮፌሰር መስፍን ወልደማርያም ሽልማቱን በተመለከተ በማኅበራዊ ገጽ ላይ ባሰፈሩት ጽሑፍ “ኢትዮጵያና ዐቢይ” የሚል ርዕስ በመሥጠት ነበር አስተያየታቸውን የሠጡት።
“የገናና ጥንታዊ ታሪክ ባለቤት ኩራትና ክብርን የኑሮው መሠረትና መለያው አድርጐ የኖረ ሕዝብ፣ ቃር ቃር በሚል የባዕድ የአገዛዝ ፍልስፍና ለ50 ዓመታት ያህል በውርጋጦች ተገዛ። የታላቅ አገር ድንክዬዎች አገር ሆነ፣ ችጋር፣ ውርደት፣ ውድቀት፣ የሕዝቡ ማስታወቂያ ሆነ።
እግዚአብሔር የኢትዮጵያን ሕዝብ ፀሎት ሰማ፣ ዐቢይ አሕመድንና ለማ መገርሳን ኮርኩሮ ቀሰቀሰ፣ ቀስቅሶ አሠማራ፣ አሠማርቶ ከውጭም ከውስጥም አቀጣጠለ፣ ትንሳኤ አቆጠቆጠ፣ የአረንጓዴ ብቅ አለ። የተስፋ ጮራ ፈነጠቀ፣ እሾሁ ጠወለገ፣ ኢትዮጵያ ዐቢይን ይዛ ቦግ አለች። ጥያቄው ዓለም አቀፍ ሽልማቱ የኢትዮጵያን ሁለንተናዊ ዕድገት የሚያስከትል ይሆን ወይስ ለዐቢይ ዝና ምንጣፍ ይሆናል? ለማንኛውም ከዐቢይ ጋር በክብር ቆመን ስናጅበው ደስታ ይሰማናል፣ የሚተክዙ የኢትዮጵያ ፀበኞች ናቸው። ዶ/ር ዐቢይ ያበርታህ!”
 ሲሉ ፕ/ር መስፍን ያላቸውን ሐሳብ ገልፀዋል።
በኦሮሚያ ክልል በተደረጉ ሰላማዊ ሠልፎች ላይ ንግግር ካደረጉ ታዋቂ ፖለቲከኞች ውስጥ የቀድሞ የኦነግ አባላት በተለየ የሚታዩ ናቸው። አቶ ሌንጮ ለታና አቶ ዲማ ነገዎ በኦሮሚያ ክልል በሁለት ከተሞች ላይ በተደረገ ሰላማዊ ሠልፍ ላይ ተገኝተው ጠቅላይ ሚንስትር ዐቢይ አሕመድን የኖቤል ሽልማት በማወደስ ንግግር አድርገዋል።
ሌላኛው የቀድሞ የኦነግ አባል አቶ ሌንጮ ለታ ደግሞ “የዶክተር ዐቢይ የሰላም ኖቤል ሽልማት ማግኘት አንዱ ክፍል ሲደሰት አንዱ ክፍል አኩራፊ ነበር። ይሄ አኩራፊ ክፍል ኢትዮጵያን አንድነት የማይወድ ክፍል ነው። ሽልማቱ የዶክተር ዐቢይ ብቻ ሳይሆን፤ የኢትዮጵያና የአፍሪካ ነው” ብለዋል አያይዘውም፤ ዶ/ር ዐቢይ ከዚህ በኋላ ብዙ ሥራ ይጠበቅበታልም በማለት አክለዋል።
ፕሬዝዳንት ሣህለወርቅ ዘውዴ ደግሞ ከግራና ከቀኝ የሚወረወረውን እያሳለፉ ፀንቶ መሥራት ምን ዋጋ እንዳለው የዛሬው ሽልማት ይነግረናል፣ እዚህም እዚያም በሚከሰቱ ተስፋ አስቆራጭ ነገሮች ሳይታወኩ ወደፊት እያዩ የአገርን ጥቅምና ታላቅነት በማስቀደም መሥራት ክብርና ሽልማት እንዳለው ያስተምረናል ብለዋል።
ከታዋቂ ሰዎች መካከል አትሌት ሻለቃ ኃይሌ ገብረሥላሴ “እጅግ በጣም ደስ ብሎኛል። የሚያስደንቅ የዓለም አቀፍ ደረጃ የኖቤል ተሸላሚ መሆን አይደለም፤ መታጨት በራሱ ወርቃማ ገድል ነው። በዚህ ሽልማት አሸናፊው ዶ/ር ዐቢይ ብቻ ሳይሆኑ ኢትዮጵያ ናት።” በማለት፤ የሰላም ዋጋ ምን ያህል አስከባሪ እንደሆነም ጠቅሷል።
ለየት ባለ መንገድ ስለ ሽልማቱ አስተያየት የሰጡት ከመከላከያ ሚንስትሩ አቶ ለማ መገርሣ ናቸው። አቶ ለማ በኦዴፓ ማዕከላዊ ኮሚቴ ስም ለጠቅላይ ሚንስትሩ ሽልማት ባበረከቱበት ወቅት የተናገሩት፡ “ለጠቅላይ ሚንስትሩ ዐቢይ አሕመድ የተበረከተው ሽልማት ለኢትዮጵያ ሕዝብ ትግል እውቅና የሰጠ ነው” በማለት ነበር፣ አያይዘውም አቶ ለማ “ኢትዮጵያ ከነበረችበት አንድ ደረጃ ከፍ ብላ ተቀባይነት ያገኘችበት ሽልማት ነው። የሽልማቱን እውቅና ማቆየት የሁላችንም ኃላፊነት ነው” በማለትም ሽልማቱን አወድሰዋል።
የእስልምና ጉዳዮች ምክር ቤት ፕሬዝዳንት ሙፍቲ ሐጂ እንድሪስ፤ “የጠቅላይ ሚንስትሩ የኖቤል ሽልማት የማያስደስተው እሳቸውን ብቻ አይደለም። መሸለማቸው የሚያስደስት ከአገር ውስጥም ሆነ በውጭ ያለውን ኢትዮጵያዊ በሙሉ ነው። እሳቸው ከዚህም በላይ የሚገባቸው ሰው ናቸው። እየሠሩ ያሉት ሥራ ቢቆጠር እያንዳንዱ ሥራ የሚያሸልማቸው ነውም” ብለዋል። ሌሎች የሃይማኖት ተቋማት መሪዎች ተመሳሳይ አስተያየት ሰጥተዋል።
ፕሮፌሰር በየነ ጴጥሮስ ደግሞ “በግልም ሆነ በአገር ደረጃ ደስ ይላል። ደስ የማይለው ሰው መኖር የለበትም። በጣም ጥሩ ነው። ደስ ብሎናል። ጠቅላይ ሚንስትሩ ከአገራት ጋር ስለሰላም ትልቅ ሥራ ሠርተዋል። በአጠቃላይ በአፍሪካ ቀንድ የተጫወቱት ሚና ሽልማቱን የሚያስገኝና መስፈርቱን የሚያሟሉ ናቸው። በሠሩት ሥራ ሽልማቱን እንደሚያገኙ እጠብቅ ነበር” ያሉት ፕሮፌሰር በየነ፤ ለብዙ ዓመታት አይነኬና አጨቃጫቂ አከራካሪ የነበረውን ጉዳይ ኤርትራ ድረስ ሄደው ሁኔታዎችን ያረገቡትና ያደረጉት ነገር ቀላል ነገር አይደለም። በመሪ ደረጃ እንዲህ ያደረገ የለም ብለዋል።
ፕሮፌሰር በየነ አያይዘውም የኢትዮጵያውያን ትብብር ባይኖር ይህ ሽልማት አይገኝም ነበርም ብለዋል። ለዚህ ንግግራቸው ማሳያ አድርገው የገለፁት ምሳሌ ደግሞ ከኤርትራ ጋር የነበረውን ፍጥጫ ለማርገብ የተደረገውን ጥረት ሕዝብ ቢቃወም ሽልማቱ አይገኝም ነበር። ስለዚህ ሽልማቱ በኢትዮጵያ ሕዝብ ድጋፍ ጭምር የተገኘ በመሆኑ ሽልማቱ የሕዝብም ነው ብለዋል።
የሰላም ሚንስትሯ ወ/ሮ ሙፈሪሃት ካሚል ጠቅላይ ሚንስትር፣ ሽልማቱ በአገራችንና በቀጠናችን ዘላቂ ሰላም፣ ዴሞክራሲና ማኅበራዊ መስተጋብር እንዲፈጥር ላበረከቱት አስተዋጽኦ እንደሆነ ከልብ ተረድተን በተሠማራንበት የሥራ ዘርፍ አሁን ከተገኘው የበለጠ ውጤታማ ክንውን ለመፈፀም በላቀ ዝግጅት ከጐንዎ እንደምንቆምና ያላሰለሰ ድጋፍም እንደምናደርግ ልገልጽልዎት እወዳለሁ ብለዋል።
የኖቤል ሽልማቱ እንደታወቀ ቀድሞ በግልና በሚመሩት ፓርቲ ስም የእንኳን ደስ ያለዎት የሚል መግለጫና አስተያየት የሰጡት ሌላው የፖለቲካ ሰው የኢዜማ ሊቀመንበር ፕሮፌሰር ብርሃኑ ነጋ ናቸው። ፕሮፌሰሩ የጠቅላይ ሚንስትሩ የኖቤል ተሸላሚነት ያስደሰታቸውና የሚገባቸው ስለመሆኑ ጠቅሰው፤ እየሠሩ ላለው ሥራ እውቅና የሚሠጥ እንዲሁም በቀጣይ ብዙ ሥራ የሚጠብቃቸው ስለመሆኑም አክለዋል።
ፕሮፌሰሩ የሚመሩት ኢዜማ በበኩሉ “የ2019 የኖቤል ተሸላሚ በመሆንዎ እንኳን ደስ አለዎት። የኢትዮጵያ ዜጐች ለማኅበራዊ ፍትህ (ኢዜማ) አባላት እና ደጋፊዎች የተሰጠዎት እውቅና አገራችን ኢትዮጵያ ወደ ዴሞክራሲያዊ ሥርዓት ለማሸጋገር በምናደርገው የጋራ ርብርብ ውስጥ ለሚጠብቅዎት ትልቅ ሥራ ጉልበት እንደሚሆንዎ ሙሉ እምነት አለን” የሚል መግለጫ አስነብቧል።
የዓለም ጤና ድርጅት ዋና ዳይሬክተር ዶ/ር ቴዎድሮስ አድኃኖም በጠቅላይ ሚንስትሩ የኖቤል ተሸላሚ መሆን ደስታቸውን ከገለፁ አንዱ ነበሩ።
ከኤርትራ ጋር ሰላም ለማምጣት ስለሠሩት ሥራ በማሸነፍዎ እንኳን ደስ አለዎት! በኢትዮጵያዊነቴም ኮራሁ!
 በማለት ዶ/ር ቴዎድሮስ የተሰማቸውን ደስታ ገልፀዋል።
ከዚህ ሽልማት ጋር የተባበሩት መንግሥታት ድርጅት ዋና ፀሐፊን ጨምሮ የተለያዩ አገራት የደስታ መግለጫ አስተላልፈዋል። የግብጽ ፕሬዝዳንት አልሲሲም የደስታ መግለጫ በመላክ ከቀዳሚዎቹ አንዱ ነበሩ። የክልል መንግሥታት በሽልማቱ ማግስት የእንኳን ደስ ያለዎት መልእክት አስተላልፈዋል። የድጋፍ ሰላማዊ ሠልፎችም እየተደረገ ነው።
ይህ የኖቤል ሽልማት አሁን እየተሠራ ያለው ሥራ ተስፋ ሰጪ መሆኑ ታይቶ የተሰጠ ሲሆን ቀጣይ ሥራዎች ላይ መትጋት የሚጠይቅም ነው። የብዙዎች አስተያየት መቋጫም ይኸው ነው። በተለይም ጠቅላይ ሚንስትር ዶ/ር ዐቢይ አሕመድ የበዛ ሥራ ይጠብቃቸዋል። (ኢዛ)
  </TEXT>
</DOC>
<DOC>
 <DOCNO>205</DOCNO>
   <TEXT>
﻿የዐቢይ ንግግር ሰባት አዕማድ
የሀገሬ ሰው ‹ካልተናገረ አይታይ ብልሃቱ፣ ካልታረደ ዓይታይ ስባቱ› ይላል፡፡ ንግግር የሰው ልጅ ከተሰጡት የላቁ ጸጋዎች አንዱ ነው፡፡ ንግግር ሰዎችን ሊያግባባቸው፣ ወደ አንድነትና ኅብረት ሊያመጣቸው፣ ሊያከራክራቸውና ሊያወያያቸው ኃይል አለው፡፡ ከመሪዎች ከሚጠበቁ ነገሮች አንዱ ኃይል ያለው ንግግር ነው፡፡ ኃይል ያለው ንግግር በሚመርጣቸው ቃላት፣ በሚጠቀምበት ድምፀት፣ በሚያቀርባቸው አገላለጦች፣ በሚሰጣቸው ምሳሌዎች፣ በሚቀርብበት ተፋሰስ፣ በሚዋቀርበት አሰካክና በምጣኔው ይታወቃል፡፡ ሊደመጥ፣ ሊነበብ የሚችል፣ በሐሳቡ ባንስማማም በአቀራረቡ የሚማርከን፣ በዝርዝሩ ባንግባባም ሐሳቡ ግን የሚገባን፤ ባንወደውም የምናደንቀው ንግግር ከመሪዎች ይጠበቃል፡፡ ዐፄ ምኒልክ ለዐድዋ ጦርነት ሕዝቡን ለመጥራት ያወጁት ዐዋጅ ከዐዋጅነቱ ይልቅ የመሪ ጥሪ የሆነ ቃል አለው፡፡ በውስጡ ንጉሡንና ሕዝቡን የሚያቀራርብ፣ የሀገሪቱን ችግር የሚገልጥ፣ ከሕዝቡ የሚፈልጉትን የሚያሳይ፣ ሀገር ስትጠራው እምቢ ብሎ የቀረ የሚገጥመውን ዕጣ ፈንታ የሚያመላክት ቃል ነው፡፡ መላዋን ኢትዮጵያ ለአንድ ዓላማ ያሰለፈና ውጤቱን በዐድዋ ተራሮች ላይ ያሳየ ቃል ነው፡፡
በተለይ ደግሞ ሀገር ምጥ ላይ በምትሆንበት ጊዜ የመሪዎች ንግግር ወይ ፈዋሽ ወይ አባባሽ ይሆናል፡፡ ከአያያዝ ይቀደዳል ከአነጋገር ይፈረዳል እንዲሉ፡፡ አነጋገሩ የሚያግባባ፣ የሚጠራና የሚያቀራርብ ከሆነ ሕዝብን ለመፍትሔ የማሰለፍ ኃይል ይኖረዋል፡፡ ንግግሩ ብቻ ሳይሆን ንግግሩ የተዋቀረበት መዓዝን የመሪውን ጉዞ ካርታውን እንድናይ ያደርገናል፡፡
የዶክተር ዐቢይ አሕመድ ንግግር በንግግሩ ይዘት፣ ንግግሩ በተቀናበረባቸው ቃላት፣ ቃላቱ በተሰናሠሉበት አወቃቀር፣ ሐሳቡ በተገለጠባቸው ምሳሌዎች፣ ማሳያዎች፣ ጥቅሶች፤ ትኩረትና አጽንዖት በተሰጣቸው የሐሳብ ዘውጎች፣ ብርታቱና ድክመቱ ሊተነተንና የመሪዎች ንግግር ምን መሆን እንዳለበት መማማሪያ ሊሆን ይገባዋል የሚል ሐሳብ አለኝ፡፡ በዚህ ረገድ ንግግሩ የተዋቀረባቸውን ሰባት አዕማድ ለዛሬ ላንሳ፡፡
የዶክተር ዐቢይ የበዓለ ሲመት ንግግር በሰባት አዕማድ የተዋቀረ ነው፡፡ እነርሱም ክብር፣ ፍቅር፣ ተስፋ፣ አንድነት፣ ይቅርታ፣ ሰውነትና ኢትዮጵያ/ኢትዮጵያዊነት ናቸው፡፡
1.    ክብር፡- ዶክተር ዐቢይ ንግግራቸውን የጀመሩት ከእርሳቸው በፊት ጠቅላይ ሚኒስትር የነበሩትንና በፈቃዳቸው ሥልጣን ‹ያሸጋገሩትን› አቶ ኃይለ ማርያም ደሳለኝን በማመስገን ነው፡፡ በዚህ ንግግራቸው ግን ክብርና ምስጋና የሰጡት ለእርሳቸው ብቻ አይደለም፡፡ ሌሎች ሰባት አካላትም ክብርና ምስጋና ተሰጥቷቸዋል፡፡
ሀ. ሽግግሩን እዚህ ደረጃ ለማድረስ ሚና ለተጫወቱ፣
ለ. ኢትዮጵያን ለሚያኮራት ታሪካችን፣
ሐ. ለኢትዮጵያውያን የማይበጠስ አንድነት፣
መ. ለኢትዮጵያ ታላቅነት በየዘመናቱ መሥዋዕትነት ለከፈሉ ጀግኖች አባቶቻችንና እናቶቻችን፣
ሠ. በውጭ ሀገር ለሚኖሩ ኢትዮጵያውያን፣
ረ. ለተፎካካሪ ፓርቲዎች፣
ሰ. አሁን ለመጣው ለውጥ ዋጋ ለከፈሉ ኢትዮጵያውያን ተገቢውን ክብር በንግግራቸው ውስጥ ሰጥተዋቸዋል፡፡ ሌላው ቀርቶ ከታሪክ መዝገብ የተፋቀ ይመስል ከመንግሥታዊ ዲስኩሮች ስሙ ጠፍቶ ለኖረው የካራማራ ድል ተገቢውን ክብር ሰጥተውታል፡፡
ኢትዮጵያውያንን የገለጡበት መንገድም ለዜጎች ያላቸውን ክብር የሚያሳይ ነበር ‹ኢትዮጵያ ማህጸነ ለምለም ናት። ከፍ ባለ የአገር ፍቅር መንፈስ ሰርክ የሚተጉ ልጆችን አፍርታለች። ልጆቿም ወደቀድሞ ክብሯ እንድትመለስ፣ የሕዝቧ ሰላምና ፍትህ እንዲጠበቅ፣ ብልጽግና ያለ አድልኦ ለመላው ዜጎች ይደርስ ዘንድ አጥብቀው ይመኛሉ… ይደክማሉ። በሀገር ውስጥና በውጪ ሆነው ስለ ሀገር አንድነትና ሰላም… ስለፍትህና እኩልነት…እንዲሁም ስለብልጽግና ይጮሃሉ…ይሞግታሉ… ይሟገታሉ።› ነው ያሏቸው፡፡ የዜጎቻቸውን ትግልና ጥረት ክብር ሰጥተውታል፡፡ አሸባሪዎች፣ ነውጠኞች፣ አደገኛ ቦዘኔዎች፣ አላሏቸውም፡፡
ዶክተር ዐቢይ ኢትዮጵያውያን ላደረጉት የዴሞክራሲ፤ የፍትሕ፤ የእኩል ተጠቃሚነት፤ በነጻ ተዘዋውሮ የመኖርና የመሥራት፤ የሕግ አስከባሪ ተቋማት ገለልተኝነት፤ ሕዝብ አገልጋዩን የመተቸት፤ የመምረጥ፣ የመጠየቅ ሙሉ መብት፣ ጥያቄና ትግል ክብርና ዕውቅና ሰጥተውታል፡፡  
2. ፍቅር፡- አንድነታችን ፈተና ገጥሞታል፤ ፍቅራችንን የሚያቀዘቅዙ ነገሮች እየተከሠቱ ነው፣ መጠላላቱና መከፋፋቱ በየአቅጣጫው ዕየታየ ነው በምንልበት ወቅት ፍቅርን የሚሰብክ የመሪ መልእክት ኃይል አለው፡፡ የዶክትር ዐቢይ ንግግር ይህንን የተረዳና ማሻሪያ ለመስጠት የተዘጋጀ ነበር፡፡ በሕዝቡ መካከል ከፍቅር ይልቅ ቅሬታ፣ ከወዳጅነት ይልቅ ጠላትነት፣ የሚያጭሩ ቃላትን ላለመጠቀም ጥንቃቄ አድርጓል፡፡ በኢትዮጵያ ታሪክ ከደርግ ዘመን ፓርላማ ወዲህ ‹ፀር› ከፓርላማ የተባረረበት የመሪ ንግግር ነበር፡፡ ፀረ አብዮት፣ ፀረ ሕዝብ፣ ጸረ ልማት፣ ፀረ ዴሞክራሲ፣ ፀረ … የሚለውን እንደ ሃሌሉያ አዘውትሮ ሲሰማ ዐርባ ዓመት ላለፈው ፓርላማ እንግዳ ነገር ነው፡፡ ጠባብነት፣ ነፍጠኝነት፣ ኪራይ ሰብሳቢነት፣ ሽብርተኝነት፣ የመሳሰሉት የሰለቹ ቃላት ባመሳተፋቸው አዝነው የዋሉበት ንግግር ነበረ፡፡
የዶክተር ዐቢይ ንግግር በ8 ገጽ፣ በ2776 ቃላት፣ በ12533 ምዕራፍ አልባ ቅንጣቶች(Characters without space)፣ በ15230 ባለ ምዕራፍ ቅንጣቶች(Characters with space)፣ በ79 ዐንቀጾችና በ259 መሥመሮች የተዋቀረ ነው፡፡ በዚህ ንግግር ውስጥ በዋናነት የተንጸባረቀው መግለጫ ‹እኛ› የሚለው ራስን ከሕዝብ ጋር የሚያስተሣሥርና ፍቅርን ሊገልጥ የሚችለው አንጓ ነው፡፡ ይህን ለመግለጥ በቃላት ላይ - ችን የሚል ድኅረ ቅጥያ ተጠቅመዋል፡፡ ኢትዮጵያችን፣ ሕዝባችን፣ ሀገራችን፣ ወገናችን፣ ችግሮቻችን፣ ስኬቶቻችን የሚሉ መግለጫዎች አሉ፡፡ በጽሑፉ ውስጥ ይህንን መንገድ ከ86 ጊዜ በላይ ተጠቅመውበታል፡፡ ከዚህ መካከል ከ18 ጊዜ በላይ ‹ሀገራችን› የሚለው መግለጫ ይገኝበታል፡፡
3. አንድነት፡- የጠቅላይ ሚኒስትሩ ንግግር፣ ከማራራቅ ይልቅ የሚያቀራርብ፣ ከመገፋፋት ይልቅ የሚያስተሣሥር፣ ከማግለል ይልቅ የሚያካትት፣ ከመነጣጠል ይልቅ የሚያስተባብር ነበር፡፡ ራሳቸውን የኢትዮጵያ ጠቅላይ ሚኒስትር አድርገው ነው ያቀረቡት፡፡ ከመነሻቸው ይልቅ መድረሻቸው ላይ ነው ያተኮሩት፡፡ ራስ ካሣ እንዳሉት ‹ፀሐይን ለብቻዬ ልሙቅ አይባልም›፡፡ ጠቅላይ ሚኒስትሩም የአንድ ወገን አይደሉም፡፡ የጥንቶቹም የዛሬዎቹም፣ የደጋፊዎቹም የተፎካካሪዎቹም፣ የክርስቲያኖቹም፣ የሙስሊሞቹም፣ የሌሎቹም፤ የመረጧቸውም ያልመረጧቸውም፣ የሀገር ቤት ነዋሪዎቹም የዳያስጶራዎቹም ጠቅላይ ሚኒስትር መሆናቸውን አሳይተውበታል፡፡ የኢትዮጵያ ጠቅላይ ሚኒስትር የትናንቱም የዛሬውም፣ የነገውም ጠቅላይ ሚኒስትር ነውና የቀደሙትን ከዛሬዎቹ ጋር አስተሣሥረው ጠርተዋቸዋል፡፡ በታሪካችን ውስጥ ማሳያ የሚሆኑትን ኩነቶች አንሥተው የእገሌ ጎሳ መሬት ነው ሳይሉ ኢትዮጵያውያን ለሀገራቸው በየዘመናቱ የከፈሉትን መሥዋዕትነትና በመሥዋዕትነት ቦታቸው የዚያው ቦታ አፈር ሆነው መቅረታቸውን ገልጠዋል፡፡ 
‹በአንድ ሀገር ውስጥ የሀሳብ ልዩነቶች ይኖራሉ። የሀሳብ ልዩነት እርግማን አይደለም። ልዩነቱ እንዳለ ሆኖ መደማመጥና በመርሕ ላይ ተመስርተን መግባባት ስንችል የሀሳብ ልዩነት በረከት ይዞልን ይመጣል። በሀሳብ ፍጭት ውስጥ መፍትሄ ይገኛል። በመተባበር ውስጥ ኃይል አለ። ስንደመር እንጠነክራለን። አንድነት የማይፈታው ችግር አይኖርም… አገር ይገነባል። የኔ ሀሳብ ካላሸነፈ ሞቼ እገኛለሁ ማለት ግን እንኳን አገርን ሊያቆም ቤተሰብን ያፈርሳል። ያለችን ኢትዮጵያ ነች ከየትኛውም የፖለቲካ አመለካከት በላይ ሀገራዊ አንድነት ይበልጣል። አንድነት ማለት ግን አንድ ዓይነትነት ማለት እንዳልሆነ ሊሰመርበት ይገባል። አንድነታችን ልዩነቶቻችንን ያቀፈ ብዝኃነታችንን በኅብረ ብሔራዊነት ያደመቀ መሆን አለበት።› የሚለው መዓዝናዊ የአንድነት መግለጫቸው ነው፡፡
ይህ ለውጥ እንዲመጣ በየመሥመራቸው የታገሉትን የጠሩበት መንገድ፣ ተቃዋሚ ፓርቲ እየተባሉ ሲጠሩ የኖሩትን ኃይሎች ‹ተፎካካሪ ፓርቲዎች› ብለው የገለጡበት አካሄድ፡፡ ዳያስጶራውን ማኅበረሰብ ያቀረቡበት መንገድ የንግግሩ አንኳር ነው፡፡ ከዚህ በፊት ከተለመደው ወጣ ባለ መልኩ ‹በተለያየ ጊዜ፣ መስዋእትነት ለከፈሉ የመብት ተከራካሪዎችና ፖለቲከኞች፤ በቅጡ ሳይቦርቁ ሕይወታቸውን ለተቀጠፈ ለውጥ ፈላጊ ወጣቶች፤ ለሥነ ልቦናዊና አካላዊ ቀውስ የተዳረጉ ቤተሰቦችና ግለሰቦች› እና ‹ሰላም ለማስከበርና ሕገ መንግሥታዊ ግዴታቸውን ለመወጣት ሲንቀሳቀሱ ሕይወታቸውን ያጡ የፀጥታ ኃይሎች› ጎን ለጎን የተመሰገኑበት መንገድ አስደናቂ ነው፡፡ መንግሥት ለአንጋቹ እንጂ ለሟቹ የማይወግንበትን አካሄድ ያረመም ነው፡፡
4. ይቅርታ፡- የጠቅላይ ሚኒስትሩ ንግግር ከተዋቀረባቸው አዕማድ አንዱ ይቅርታ ነው፡፡ በተለያዩ መንገዶች ገልጠውታል፡፡ በተለይም ስድስቱ ዋና ዋና ዘውጎች ይጠቀሳሉ፡-
፩. ‹ያሳካናቸው በርካታ ድሎች እንዳሉ ሁሉ በፍጥነት መቀረፍ የሚገባቸው በርካታ ጉድለቶች እንዳሉም እናምናለን። ከስህተቶቻችን ተምረን ወደፊት በመራመድ ማተኮር ያለብን ጉዳይ የተሻለች ሀገር ለሁላችንም በመገንባቱ ላይ ነው።›፣‹የሁሉም ዜጎችን ኢኮኖሚያዊ ተጠቃሚነት፣ ማኅበራዊ ፍትሕ እና ፖለቲካዊ ተሳትፎ ከማሳደግ አንጻር ክፍተቶች ነበሩ።› የሚለው ስሕተትን የሚያምነው፤
፪. ‹ወቅቱ ከስህተታችን ተምረን አገራችንን የምንክስበት ወቅት ነው!› የሚለው ወቅቱን ከስሕተት አንጻር የገመገመው፡፡
፫.  ‹በተለያየ ጊዜ፣ መስዋእትነት ለከፈሉ የመብት ተከራካሪዎችና ፖለቲከኛች፤ በቅጡ ሳይቦርቁ ሕይወታቸውን ለተቀጠፈ ለውጥ ፈላጊ ወጣቶች፤ ለሥነ ልቦናዊና አካላዊ ቀውስ ለተዳረጉ ቤተሰቦችና ግለሰቦች ከልብ የመነጨ ይቅርታ እጠይቃለሁ› የሚለው ለተፈጠረው ችግር ይፋዊ ይቅርታ የሚጠይቀው፣
፬. ‹በአገር ውስጥም ሆነ በስደት ከአገር ውጭ የምትኖሩ ኢትዮጵያውያንና ትውልደ ኢትዮጵያውያን በሙሉ ከልባችን ይቅር ተባብለን፣ የትናንትናውን ምእራፍ ዘግተን፣ በብሔራዊ መግባባት ወደ ቀጣይ ብሩህ ሀገራዊ ምእራፍ እንሻገር ዘንድ ጥሪዬን አቀርባለሁ› የሚለውና ከሌላውም ወገን ይቅርታን የሚጠይቀው ንግግር ይቅርታውን በየደረጃው የጠየቀ ነው፡፡
፭.  ‹መጪው ጊዜ በኢትዮጵያችን የፍቅርና የይቅርታ ጊዜ ነው!› ሲሉም ይሄንኑ አጽንተውታል፡፡ ይህም እንዲሳካ
፮. ‹በአገር ውስጥም ሆነ በስደት ከአገር ውጭ የምትኖሩ ኢትዮጵያውያንና ትውልደ ኢትዮጵያውያን በሙሉ ከልባችን ይቅር ተባብለን፣ የትናንትናውን ምእራፍ ዘግተን፣ በብሔራዊ መግባባት ወደ ቀጣይ ብሩህ ሀገራዊ ምእራፍ እንሻገር ዘንድ ጥሪዬን አቀርባለሁ፡፡› ሲሉም ጥሪ አቅርበዋል፡፡ 
5. ኢትዮጵያና ኢትዮጵያዊነት፡- ለጠቅላይ ሚኒስትሩ ኢትዮጵያ ምን ዓይነት ናት? እነዚህን 12 መግለጫዎቻቸውን እንመልከት፡-
ሀ. ኢትዮጵያ ማኅጸነ ለምለም ናት
ለ. ትላንት፣ አባቶቻችን በመተማ፣ በማይጨውና በካራ ማራ አጥንታቸውን ከስክሰው የከበረ ደማቸውን አፍስሰው በክብርና በአንድነት ያቆይዋት አገር አለችን።
ሐ. እኛ ዕድለኞች ነን። ውብ አገር አኩሪ ታሪክ አለን። እኛ መነሻችንን እናውቃለን። በርካታ ዘመናትን የሚሻገር ታሪክ ያለው ታላቅ ሕዝብ ነን።
መ. ኅብረታችን ለዓለም ምሳሌ መሆን ይችላል። ጠላቶቻችንን አንበርክኳል። ሉዓላዊነታችንን ጠብቆ ዛሬ ላይ ከማድረሱም በላይ ለሌሎች ሕዝቦችም የነጻነት ትግል አርአያ ሆኗል።
ሠ. ማንነታችንን እንዳይለያይ ሆኖ የተሰናሰለ፣ እንዳይነጣጠል ሆኖ የተገመደ፣የተዋደደ እና የተዋሐደ ነው!
ረ. የየትኛውንም ኢትዮጵያዊ ክቡር ሥጋና ደም በየትኛውም የኢትዮጵያ ክፍል ውስጥ አፈር ሆኖ ታገኙታላችሁ። ኢትዮጵያውያን ስንኖር ኢትዮጵያ ስንሞት ደግሞ ኢትዮጵያ እንሆናለን።
ሰ. ኢትዮጵያ የሁላችን ሀገር፤ የሁላችን ቤት ናት!
          ሸ. ያለችን ኢትዮጵያ ነች ከየትኛውም የፖለቲካ አመለካከት በላይ ሀገራዊ አንድነት ይበልጣል።
ቀ. እኛ ኢትዮጵያውያን ዲሞክራሲና ነጻነት ያስፈልገናል፣ ይገባናልም !
በ. ኢትዮጵያ የጋራችን፣ የኛ የሁላችን መሆኗን ተገንዝበን የሁሉም ድምጽ የሚሰማበት፣ ሁላችንንም የሚያሳትፍ ዲሞክራሲያዊ ሥርዓት የመገንባቱን ትግል አጠናክረን እንቀጥላለን።
         ተ. ኢትዮጵያችን፣ አንዱ ሠርቶ ሌላው ቀምቶ የሚኖርባት አገር እንዳትሆን ….
       ቸ. እያንዳንዱ ኢትዮጵያዊ ለሥራም ሆነ ለትምህርት በሄደበት ሁሉ ኢትዮጵያን ተሸክሟት ይዞራል። ኢትዮጵያዊውን ከኢትዮጵያ ታወጡት እንደሆነ ነው እንጂ ኢትዮጵያን ከኢትዮጵያዊው ልብ ውስጥ አታወጧትም የሚባልም ለዚህ ነው።
የጠቅላይ ሚኒስትሩ ንግግር ኢትዮጵያዊነትን ከዜግነት በላይ ሐሳብ፣ ፍልስፍናና ሀገራዊ መርሕ አድርጎ ያቀረበ ነው፡፡ ይህንንም በአንድ አንኳር ‹ኢትዮጵያዊነት ያስተማረን እውነታ በጊዜያዊ ችግሮች ተሸንፎ መውደቅን ሳይሆን ፈተናዎችን ወደ ዕድልና መልካም አጋጣሚ ቀይሮ ድል መቀዳጀትን ነው።› ኢትዮጵያን ብቻ ሳይሆን ‹ኢትዮጵያዊነት› የሚለውን ሉዓላዊ ሐሳብ በክብር ገልጠውታል፡፡
 6. ሰውነት፡- ማንኛውም መሪ፣ መሪ ከመሆኑ በፊት ሰው ነው፡፡ አብዮታዊ ነን የሚሉ መሪዎች ሰውነትን ይተውትና ተቋማዊነትን ቦታ ይሰጡታል፡፤ ከሰው የተወለዱ፣ ሰው ያሳደጋቸውና የሰው ፍሬዎች መሆናቸው ይረሱታል፡፡ መነሻቸውን ከሰው ሳይሆን ከድርጅት ያደርጉታል፡፡ የዶክተር ዐቢይ ንግግር አንዱ ዓምድ ለሰውነት የሰጠው ቦታ ነው፡፡ ሴቶች፣ ወጣቶች፣ ዳያስጶራዎች፣ መሥዋዕትነት የከፈሉ ዜጎች የተነሡበት መንገድ ለሰውነታቸው ቅርብ በሆኑ ቃላት ነው፡፡ እንደ ቡድን የሚያይ ሳይሆን ለግለሰብነታቸው ዋጋ የሚሰጥ ነው፡፡ ዳያስጶራዎች በምንም ዓይነት የፖለቲካ መሥመር ውስጥ ቢሆኑም ‹ሁላችሁም በታታሪነታችሁ፣ በልቀታችሁ እና የትም በሚከተላችሁ የሀገራችሁ የጨዋነት ባሕሪ የኢትዮጵያና የዕሴቶቿ እንደ ራሴዎች ናችሁ።› የሚለው ገለጻ ግን የማይመለከተው የለም፡፡ ‹አንዳንድ ጊዜ ከኢትዮጵያ ያነሰ የተፈጥሮም ሆነ የታሪክ ሀብት ባላቸው ነገር ግን እጅግ በበለጸጉ ሀገራት ውስጥ ራሳችሁን ስታገኙት ስለሀገራችሁ ቁጭት ሳይሰማችሁ አይቀርም።› ሲል ቁጭታቸውን ይቆጫል፡፡ ተፎካካሪ ፓርቲዎችን ‹እንደጠላት ሳይሆን እንደ ወንድም፣ አማራጭ ሀሳብ አለኝ ብሎ እንደመጣ አገሩን እንደሚወድ የዜጋ ስብስብ› ለማየት ጥረዋል፡፡ ከድርጅቶቹ ይልቅ ሰዎቹን ‹ወንድም፣ ዜጋ› እያሉ በሰውነት ጠርተዋቸዋል፡፡ ከዚህ በፊት ባልተለመደ መልኩም እናታቸውን፣ ባለቤታቸውንና የትግል አጋሮቻቸውን ያመሰገኑበት መንገድ ሰውዬው ሰው ናቸው እንድንል የሚያደርግ ነው፡፡ እናታቸውን ከኢትዮጵያውያን እናቶች አንዷ አድርገው፣ ባለቤታቸውን ሚና ከኢትዮጵያውያን ሚስቶች ጋር አስተሣሥረው የገለጡበት መንገድ ‹ሰውነት› የታየበት ነው፡፡ ሰው ከሆኑ ደግሞ እንደሰው ይሠራሉ፣ እንደሰውም ይሳሳታሉ፡፡
7. ተስፋ፡- ሰባተኛው የንግግሩ ዓምድ ተስፋ ነው፡፡ ምን ሊሠሩ አስበዋል? ምን እንጠብቅ? ሊሠሩ ያሰቡትን ብቻ ሳይሆን ከሌሎች አካላት የሚፈልጉትንም ገልጠውበታል፡፡ በጠቅላይ ሚኒስትሩ ንግግር ውስጥ ቃል መግባትንና ጥሪን የተመለከቱ 19 ጉዳዮች አሉ፡፡ እነዚህም፡- 
              i.   ይህ የሥልጣን ሽግግር አዲስ ምዕራፍ የምንጀምርበት ሌላ ታሪካዊ እድል ነው፤ በመሆኑም በከፍተኛ የኃላፊነት ስሜት ልንጠቀምበት ይገባል።
         ii.  በሀገራችን ዲሞክራሲ እንዲያብብ፣ ነጻነትና ፍትሕ እንዲሰፍን፣ የሕግ የበላይነት እውን እንዲሆን አስፈላጊውን ማሻሻያ በማድረግ በዘርፉ ያለውን ክፍተት እንሞላለን።
        iii.  ከኤርትራ መንግሥት ጋር ለዓመታት ሰፍኖ የቆየው አለመግባባት እንዲያበቃም ከልብ እንፈልጋለን። የበኩላችንንም እንወጣለን።
        iv.  ኢትዮጵያችን፣ አንዱ ሠርቶ ሌላው ቀምቶ የሚኖርባት አገር እንዳትሆን ለመጠበቅ የምንችለውን ሁሉ እንድናደርግ በትህትና እጠይቃችኋለሁ
            v.   አሁን በጀመርነው አዲስ ምዕራፍ፣ ዘረፋን፣ የሀብት ብክነትን እና የተደራጀ ሙስናን፣ መላው ሕዝባችንን በሚያሳትፍ እርምጃ ለመመከት ሌት ተቀን እንተጋለን።
          vi.   በተለይም ከከፍተኛ ትምህርት ተቋሞቻችን እና ከቴክኒክ እና ሙያ ኮሌጆች የሚወጡት ተማሪዎቻችን ከሚገበዩት ዕውቀት የሚነጻጸር ከሂሎት እንዲኖራቸው ከፍተኛ ጥራት ይደረጋል።
       vii.  የሁለተኛውን የዕድገት እና ትራንስፎርሜሽን እቅድ የሁሉት ዓመት ተኩል አፈጻጸም በመገምገም አስፈላጊ የሆኑ የፖሊሲ እርምጃዎችን በመውሰድ፣ ፈጣን የኢኮኖሚ እድገትን ለማስቀጠል እንታገለን
      viii.  ኢትዮጵያ ለወጣቶቿ ተስፋ የምትሰጥ እንጂ፣ ተስፋ የምታስቆርጥ አገር እንዳትሆን የምንችለውን ሁሉ እንደምናደርግ ቃል እገባለሁ። በሚቀጥሉት ጊዜያት ለወጣቱ የሥራ ዕድል መፍጠር ብቻ ሳይሆን ወጣት ባለሀብቶች በብዛት እንዲፈጠሩ እንሠራለን። ለዚህ እንቅፋትና መሰናክል ለሚሆኑ አመላካከቶችና የተንዛዙ አድሏዊ የሆኑ አሠራሮች ተወግደው ፍትኃዊ የማኅበራዊና ኢኮኖሚያዊ ሥርዓት እንዲኖረን መንግሥት ምቹ ሁኔታን ይፈጥራል።
          ix.   መንግሥታችን ከዚህ ቀደም ከነበረው ፍጥነት እና የትግበራ ስኬት በላቀ መልኩ ለሴቶች ሁሉን አቀፍ ተሳትፎ እና ተጠቃሚነት በቁርጠኝነት ይሠራል።
            x.   ዜጎች በሀገራቸው ውስጥ ከቦታ ቦታ የመዘዋወር እና ሀብት የማፍራት መብታቸው መከበር አለበት። በመሆኑም እንደዚህ ዓይነት ተገቢ ያልሆነ ድርጊት እንዲያበቃና ዳግም እንዳይፈጠር መሥራት ይኖርብናል።
          xi.   በቀሪው የሁለተኛው የዕድገትና ትራንስፎርሜሽን እቅድ ዓመታት ቀሪ የልማት መርሐ ግብሮቻችንን በፈጠነ ጊዜ ለማሳካት ጥረት ይደረጋል።
        xii.   ከመደበኛው የሥራ ሰዓታችን በሚሻገር ጊዜ፣ ከፍ ባለ ፍጥነትና ተነሳሽነት በመሥራት በቅርብ ዓመታት ውስጥ በተከሰተው ፖለቲካዊ አለመረጋጋት የደረሰብንን ኢኮኖሚያዊና ማኅበራዊ ጉዳት ለማካካስ አገራዊ ንቅናቄ እንድናደርግ ከአደራ ጭምር መልዕክቴን አስተላልፋለሁ።
      xiii.   ዕውቀታችሁንና ልምዳችሁን ይዛችሁ ወደ ሀገራችሁ መመለስና ሀገራችሁን አልምታችሁ መልማት ለምትሹ ሁሉ እጃችንን ዘርግተን እንቀበላችኋለን።
      xiv.   በውጭ ሀገራት ኑሯችሁን ላደረጋችሁትም ቢሆን በማንኛውም መልኩ በሀገራችሁ ጉዳይ ላይ ንቁ ተሳታፊ እንድትሆኑና ሀገራችንን በሙሉም መልክ ለመቀየር ለምታደርጉት አስተዋጽኦ መንግሥት ያልተቆጠበ ድጋፍ ማድረጉን ይቀጥላል።
        xv.   ከጎናችን የቆማችሁ የልማት አጋሮቻችን የሀገራችን ጥብቅ ወዳጆች እንደሆናችሁ እንገነዘባለን። የሀገራችንን ልማት እና ሰላም ለማረጋገጥ በምናደርገው ጥረት እንደ ወትሮ ሁሉ ከጎናችን እንደምትቆሙ ባለሙሉ ተስፋ ነኝ።
      xvi.   ለተፈጠሩ ችግሮች እልባት በማበጀት ሕዝባችንን እንደምንክስም ጭምር በዚሁ አጋጣሚ ቃል እገባለሁ፡፡
    xvii.   በልዩ ልዩ መንገድ የምትታገለግሉ የተፎካካሪ ፓርቲ መሪዎች፣ አብሮነታችንንና ሰላማችንን አደጋ ላይ የሚጥሉ፤ ብሔራዊ ጥቅሞቻችንንም አሳልፈው የሚሰጡ የአስተሳሰብ መስመሮችን በአርቆ አስተዋይነትና ሀገራዊ ፍቅር፤ በሰጥቶ መቀበል መርሕ የተሻለ የፖለቲካ ባህል ለመፍጠር የምናደርገው ጥረት እንድታግዙ ጥሪዬን አስተላልፋለሁ፡፡
  xviii.   ሁላችንም የዳበረ ዴሞክራሲ ለመገንባት እንረባረብ! ሀገራችንን ከድህነት አዘቅት ውስጥ ለማውጣት እንትጋ! ዘረኝነትና መከፋፈልን ከሀገራችን እናጥፋ! የተማረና በምክንያት የሚከራከር ዜጋ እንፍጠር!
      xix.   ከግድቡ መጠናቀቅ ባሻገር የሀገራችንን ብልጽግና እስከምናረጋግጥበት ከፍታ ድረስ እንድንዘልቅ ጥሪዬን አቀርባለሁ፡፡
ከእነዚህ መካከል 11ዱ ጠቅላይ ሚኒስትሩን ወይም መንግሥትን የሚመለከቱ ሲሆኑ 8ቱ ደግሞ ጥሪ የተደረገላቸውን አካላት የሚመለከቱ ናቸው፡፡ ይህም የችግሩ ዋና መነሻ የመንግሥት አካሄድ ነውና የመፍትሔው ዋና ቁልፍም በመንግሥት እጅ መሆኑን ያሳያል፡፡
 የጠቅላይ ሚኒስትሩ ቃልና ጥሪ 19 ርእሰ ጉዳዮችን የተመለከተ ነው፡፡
፩. የሥልጣን ሽግግሩን አጠቃቀም
፪. የዴሞክራሲ ጥያቄ
፫. የፍትሕ ጥያቄ
፬. የኤርትራን መንግሥት የተመለከተ
፭. ፍትሐዊ የኢኮኖሚ ተጠቃሚነት
፮. ሙስና
፯. የትምህርት ጥራት
፰. የዕድገትና የትራንስፎርሜሽን ዕቅዱ
፱. የኢኮኖሚ ፖሊሲው ማሻሻያ
፲. ለወጣቱ ምቹ የምትሆን ሀገር
፲፩. የሴቶች ተጠቃሚነት
፲፪. ከቦታ ቦታ የመዘዋወርና የመሥራት መብት
፲፫. በተፈጠረው የፖለቲካና የኢኮኖሚ ኪሣራ የተቸገረውን ሕዝብ መካስ
፲፬. የተፈጠረውን የፖለቲካና የኢኮኖሚ ኪሣራ የሚያካክስ ሥራ መሥራት
፲፭. ዳያስጶራ
፲፮. የልማት አጋሮች
፲፯. ተፎካካሪ ፓርቲዎች
፲፰. ዘረኝነትና መከፋፈል
፲፱. የሕዳሴው ግድብ ናቸው፡፡
እነዚህን ነገሮች ተግባራዊ አድርጎ የሚፈለገውን ለውጥ ለማምጣት ቁርጠኝነት፣ ቁርጥ ያለ ዕቅድ፣ አካታች የሆነ አካሄድ፣ ሳይዘናጉ መፍጠንና ከአንኳር የሕዝብ አካላት ጋር መወያየትን ይጠይቃል፡፡ በተመሳሳይ መንገድ ተጉዞ የተለየ ውጤት ማምጣት አይቻልም፡፡ ‹ቃል ይቀድሞ ለነገር› ነውና ይህ ቃል የነገው ተግባር መግቢያ ነው ብለን እናምናለን፡፡ በኢትዮጵያ የቅርብ ዘመን ታሪክ እንደታየው ሕዝብ ዕድል ይሰጣል፡፡ ሕዝቡ የሰጠውን ዕድል የማይጠቀሙ መሪዎች ሲገጥሙት ግን በአሳቻ ሰዓት እንደተመካከረ ሰው ‹ሆ› ብሎ ይነሣል፡፡ ዝምታውን እንደ መሸነፍና ፍርሃት የሚቆጥሩ መሪዎች ዋጋ ከፍለውበታል፡፡ የሀገራችን ሊቃውንት ሁለት ዓይነት መብራት አለ ይላሉ፡፡ አንዱ ፏ ብሎ የሚበራና መንገዱን ወገግ አድርጎ የሚያሳይ ነው፡፡ ሌላኛው ደግሞ ከሩቁ ሆኖ መድረሻን የሚጠቁም መብራት ነው፡፡ የመጀመሪያው ከተገኘ መንገዱን ያለ ዕንቅፋት ለመሄድ፣ በቶሎም ለመድረስ ይመቻል፡፡ እርሱ ካልተገኘ ደግሞ ማዶ ተሰቅሎ መድረሻውን የሚጠቁመው መብራት መኖር አለበት፡፡ መንገዱን ወገግ አድርጎ ባያሳይም መድረሻውን ያመለክታል፡፡ የሚጓዘው ሰው እየወደቀም እየተነሣም ይሄዳል፤ መድረሻውን ያውቀዋልና፡፡ በሩቁ ስለሚያየው አይስተውም፡፡ ተስፋ አይቆርጥም፣ እንደሚደርስ ርግጠኛ ነውና፡፡ ድቅድቅ ጨለማ ግን እንኳን ለሀገር ለግለሰብም አስቸጋሪ ነው፡፡ የዶክተር ዐቢይ መንግሥት ይህ የሕዝብ ድጋፍና ፍቅር እንደ በረዶ ከመቀዝቀዙ በፊት ቢችል መንገዱን ያብራ፣ ባይችል መድረሻውን ያሳይ፡፡ ካልሆነ ግን ምናልባት ሌሎቹ ቀደምቶቹ ያገኙትን ዕድል ላያገኘው ይችል ይሆናል፡፡ ሰው የሚጠየቀው በተሰጠው መጠን ነውና፡፡ አሁን ተግባሩን እንጠብቃለን፡፡ ችግሮቹን ሁሉ እንዲፈቱ ሳይሆን መፍታት እንዲጀምሩ፤ ስሕተቶቹን ሁሉ እንዲያርሙ ሳይሆን ማረም እንዲጀምሩ፤ መንገዱን በሙሉ እንዲሠሩ ሳይሆን መሥራት እንዲጀምሩ፡፡
ወቅቱ የትንሣኤ ዋዜማ ነውና እባክዎን ሥራዎትን መፈታት የሚገባቸውን የፖለቲካ እሥረኞች (በተለይም ደግሞ ይህንን የእርስዎን ንግግር ከእሥር ቤት ውጭ እንዲሰሙ ከተፈቱ በኋላ፣ እሥር ቤት ተመልሰው የሰሙትን እነ እስክንድር ነጋን) ና መነኮሳቱን በመፍታት ይጀምሩ፡፡ የእርስዎም የሕዝቡም ፋሲካ ደርብ ፋሲካ እንዲሆን፡፡ 
  </TEXT>
</DOC>
<DOC>
 <DOCNO>206</DOCNO>
   <TEXT>
﻿ዶ/ር አብይ አህመድ የኢህአዴግ ሊቀመንበር ሆነው ተመረጡ
አዲስ አበባ፣ መጋቢት 18፣ 2010 (ኤፍ.ቢ.ሲ) ለቀናት ስብሰባውን ሲያካሂድ የቆየው የኢህአዴግ ምክር ቤት ዶክተር አብይ አህመድን የግንባሩ ሊቀመንበር አድርጎ መረጠ።
አቶ ኃይለማርያም ደሳለኝ ከግንባሩ ሊቀመንበርነት ለመነሳት ያስገቡትን መልቀቂያ መቀበሉን ተከትሎ ነው ምክር ቤቱ ምርጫ በማካሄድ ተተኪ የመረጠው።
ዶክተር አብይ አህመድ ማን ናቸው?
የትውልድ ስፍራ፦ ጅማ ዞን
የትምህርት ዝግጅት፦ የመጀመሪያ ዲግሪ በኮምፒውተር ኢንጂነሪንግ፣ ሁለተኛ ዲግሪ በትራንፎርሜሽናል ሊደርሺፕ እና ቼንጅ፣ ማስተርስ ኢን ቢዝነስ አድሚኒስትሬሽን እና በክሪፕቶ ግራፊ እንዲሁም የዶክትሬት ትምህርታቸውን በ“ፒስ ኤንድ ሴክዩሪቲ” አግኝተዋል።
የስራ ልምድ፦ በመከላከያ ሚኒስቴር ውስጥ እስከ ሌፍተናንት ኮሎኔል ድረስ በተለያዩ ስፍራዎች ሲያገለግሉ ቆይተዋል፣ የፌደራል ሳይንስ እና ቴክኖሎጂ የልህቀት ማእከል ዋና ዳይሬክተር በመሆን አገልግለዋል፣ በኢንፎርሜሽን መረብ ደኅንነት ኤጀንሲ ውስጥም በምክትል ዳይሬክተርነት አገልግለዋል። በተጨማሪም የኢፌዴሪ የሳይንስና ቴክኖሎጂ ሚኒስትር በመሆኑ አገልግለዋል።
የኦሮሚያ ብሄራዊ ክልላዊ መንግስት ካቢኔም በምክትል ርዕሰ መስተዳድር ማዕረግ የከተማ ልማት እና ቤቶች ቢሮ ሃላፊ በመሆን ሰርተዋል።
ዶክተር አብይ አህመድ የኢህአዴግ አባል ድርጅት የሆነው ኦህዴድ ሊቀመንበር ናቸው።
  </TEXT>
</DOC>
<DOC>
 <DOCNO>207</DOCNO>
   <TEXT>
﻿የኢህአዴግ ሊቀመንበር ሆነው ስለተመረጡት ዶክተር አብይ አህመድ
ባህር ዳር፡ መጋቢት 19/2010 ዓ/ም(አብመድ)
ዶክተር አብይ አህመድ በአጋሮ ከተማ የተወለዱ ሲሆን የመጀመሪያ ዲግሪያቸውን በኮምፒዩተር ኢንጂነሪንግ አግኝተዋል።
ሁለተኛ ዲግሪያቸውን በደቡብ አፍሪካ ዩኒቨርሲቲ ሰርተዋል።
በግሪንዊች ዩኒቨርሲቲ እና በሊደርሺፕ ተቋም ደግሞ የሥራ አመራር ሳይንስ አጥንተዋል። እንዲሁም አሽላንድ ዩኒቨርሲቲ በንግድ አስተዳደር ሁለተኛ ዲግሪ ያገኙ ሲሆን ከአዲስ አበባ ዩኒቨርሲቲ በሰላም እና ደህንነት ጥናት ፒኤችዲ አላቸው።
በመጀመሪያ 40ዎቹ የሚገኙት ዶክተር አብይ ኦህዴድን የተቀላቀሉት በ1980ዎቹ መጀመሪያ ላይ ነው። የኢትዮጵያ ፕሬስ ድርጅት እንደዘገበው ከፖለቲካ ተሳትፏቸው በተጨማሪ በወታደራዊ ጉዳዮች ሰፊ ተሳትፎ የነበራቸው ሲሆን የሌተናል ኮሎኔል ማዕረግ አላቸው።
በተባበሩት መንግሥታት የስላም ማስከበር ተልዕኮን ለማስፈጸም ሩዋንዳ ዘምተዋል።
ከ2000 እሰከ 2003 የመረጃ መረብ ደህንነት ኤጀንሲ ምክትል ዳይሬክተር በመሆነ አገልግለዋል። ከዚያም የሳይንስ እና ቴክኖሎጂ ሚንስትር በመሆን ሰርተዋል።
ከ2002 ጀምሮ የኦህዴድ ማዕከላዊ ኮሚቴ አባል የነበሩ ሲሆን፤ ከ2007 ጀምሮ ደግሞ የሥራ አስፈጻሚ ኮሚቴ አባል ሆነው በማገልገል ላይ ይገኛሉ። ከዚህ በተጨማሪ ላለፉት ሦስት ዓመታት የኢህአዴግ የሥራ አስፈጻሚ ኮሚቴ አባል ሆነው እየሰሩ ይገኛሉ።
የኦህዴድ ሊቀ-መንበር ሆነው በቅርቡ የተመረጡት ዶክተር አብይ በአሁኑ ጊዜ የህዝብ ተወካዮች ምክር ቤት አባል ናቸው።
  </TEXT>
</DOC>
<DOC>
 <DOCNO>208</DOCNO>
   <TEXT>
﻿ዶክተር አብይ ደፋር የለውጥ ርምጃዎችን እንዲወስዱ ጥሪ ቀረበ
  “ደፋር የለውጥ ርምጃዎችን ውሰድ ዓለም አቀፉ ማሕበረሰብ ከጎንህ ነው” የቀድሞው የአሜሪካ የውጭ ጉዳይ ሚኒስቴር ከፍተኛ ባለስልጣን የነበሩት ሚስተር ኽርማን ኮኽን ዶክተር አብይ ደፋር የለውጥ ርምጃዎችን እንዲወስዱ ጥሪ አቀረቡ።
ዓለም አቀፉ ማህበረሰብ ከጎናቸው እንደሆነም አረጋግጠዋል።
የአፍሪካ ሕብረት የወቅቱ ሊቀመንበር እና የሩዋንዳው ፕሬዝዳንት ፖል ካጋሜም በአፍሪካ ሕብረት እና በአፍሪካ መሪዎች ስም የደስታ መግለጫ አስተላልፈዋል።
ኢትዮጵያም በአፍሪካ አህጉር ታሪካዊ እና ወሳኝ ሚናዋን በቅርቡ ዕውን እንደምታደርግም ዕምነታቸውን ገልጸዋል።
በአሜሪካ የወጭ ጉዳይ ሚኒስቴር መስሪያ ቤት የአፍሪካ ረዳት ሚኒስትር የነበሩት ሚስተር ኸርማን ኮኽን በማህበራዊ ገጻቸው ባስተላለፉት መልዕክት ዶክተር አብይ ደፋር የለውጥ ርምጃዎችን እንዲወሰዱ ጥሪ አቅረበዋል።
“መልዕክት ለአዲሱ የኢትዮጵያ ጠቅላይ ሚኒስትር አብይ አህመድ “ በማለት ጥሪያቸውን ያቀረቡት ኽርማን ኮኽን መጪው ጠቅላይ ሚኒስትር ዶክተር አብይ አህመድ ወደ ዲሞክራሲያዊ ለውጥ ደፋር ርምጃዎችን እንዲወስዱና እንዳያመነቱ አሳስበዋል።
ኢኮኖሚውን እና ፖለቲካውን ጠቅልለው የያዙት የሕዝባዊ ወያኔ ሃርነት ትግራይ አጭበርባሪ መሪዎች ማንነታቸው ስለተጋለጠ ሊገትሁ አይችሉም ፣አለም አቀፉ ማህበረሰብ ከጎንህ ነው” ሲሉ ኸርማን ኮኸን መልዕክታቸውን አስተላልፈዋል።
በጆርጅ ኽርበርት ቡሽ ዘመነ መንግስት በአሜሪካ ውጭ ጉዳይ ሚኒስቴር የአፍሪካ ረዳት ሚኒስትር የነበሩት ሚስተር ኸርማን ኮኽን የደርግ መንግስት ሊወድቅ አንድ ቀን ሲቀረው በለንደን የተካሄደውን ድርድር የመሩ መሆናቸው ይታወሳል።
የለንደኑ ድርድር በደርግ መንግስት፣በሻዕቢያ፣በኢሕአዴግ እና በኦነግ መካከል እንደነበር አይዘናጋም። የደርግ መንግስትን ልኡካን በመምራት በድርደሩ የተሳተፉት ጠቅላይ ሚኒስትር ተስፋዬ ዲንቃ ድርደሩ በጓሮ በር ያለቀ ነው በማለት መግለጫ መሰጠታቸውም ይታወሳል።
ይህ በእንዲህ እንዳለም ዶክተር አብይ አህመድ ቀጣዩ ጠቅላይ ሚኒስትር እንዲሆኑ በኢሕኣዴግ ሊቀመንበርነት በመመረጣቸው ፕሬዝዳንት ፖል ካጋሜ የደስታ መግለጫ አስተላልፈዋል።
የወቅቱ የአፍሪካ ሕብረት ሊቀመንበር የሆኑት የሩዋንዳው ፕሬዝዳንት ፖል ካጋሜ በማህበራዊ ገጻቸው ባስተላለፉት መልዕክት ለዶክተር አብይ ስልክ በመደወል ደስታቸውን ለርሳቸው ፣ለኢሕአዴግ እና ለመላው የኢትዮጵያ ሕዝብ ማስተላለፋቸውን አመልክተዋል።
እንደ አፍሪካ ሕብረት ሊቀመንበርነታቸው በአፍሪካ ሕብረት እና በመላው የአፍሪካ መሪዎች ስም አጋርነታቸውን የገለጹት ፕሬዝዳንት ፖል ካጋሜ ኢትዮጵያውያን ለገጠማቸው ችግር በመፍትሄ ጥረቱ እንዲቀጥሉም ጥሪ አርበዋል።
ኢትዮጵያ ታሪካዊ እና ወሳኝ ሚናዋን በአህጉራችን አፍሪካ በቅርቡ ዕውን እንደምታደርግም ዕምነታቸውን ገልጸዋል።

  </TEXT>
</DOC>
<DOC>
 <DOCNO>209</DOCNO>
   <TEXT>
﻿ኢትዮጵያን እና ኢትዮጵያውያንን ለዶር አብይ አህመድ ዕድል መስጠት ብቻ ሳይሆን ለጋራ ሀገራችን በጋራ እንሰራለን እንተጋገዛለን ይህ ሊሆን የሚችለው ግን ዶር አብይ ኢህአዴግ ድርጅታዊ አካሄድ ብሎ ከሚጠራው አንባገነናዊ አድሎአዊ ድርጅታዊ አስተሳሰብ ወጥተው ሕዝባዊ አስተሳሰብ በመያዝ በሕግ የበላይነት አምነው ሥራ ከጀመሩ ብቻ ነው::
እንደ ሃይለማርያም ደሳለኝ ውዳሴ አንባገነናውነትን ከደገሙ በእውነት ከህዝብ ጋር ከሴኮንድ ባነሰ ጊዜ ነው የሚጣሉት::
በወንድም ደረጃ ነው ዶር አብይ አህመድን የምናዮት አደራ እንዳያሳፍሩን:: የኢትዮጵያን ህዝብን ማገልገል እንደሰለጠኑት ሃገራት ሙያ ብቻ አይደለም የሚጠይቀው መስዋትነትንም ጭምር ይጠይቃል::
ህወሓት ኢህአዴግ ውስጥ የበላይ ሆኖ ለሃያ ሰባት አመታት በስልጣን መቀራመት ዘረኝነት ሙስና ታላላቅ የሰብአዊ መብት ጥሰት በመፈፀም ኢትዮጵያን በከፍተኛ እና ውስብስብ ችግር ውስጥ ከቱዋታታል ይህንንም ያውቃሉ::
ከጋራ ችግራችን በተናጥልም ሆነ በጋራ መውጣት እንችላለን ነገር ግን የሚቀለው ከጋራ ችግራችን በጋራ ስንወጣ ነው::
የክልሎች ስልጣን መጠናከር አለበት ክልሎች የሚያመርቱትን እና ገቢያቸውን በአግባብ መቆጣጠር እና የመጀመሪያ ተጠቃሚ መሆን አለባቸው ለምሳሌ የአማራ ሕዝብ ለመብራት ፍጆታ የከፈለው ገንዘብ ወደ ፌደራል ሄዶ ከፌደራል ደግሞ ብሩ ወደ ትግራይ የሚመደብበት ሁኔታ በሕዝብ ላይ ሲፈፀም ቆይታል እና የፌደራል ገቢ እና የክልሎች ገቢ ይለይ::
ክልሎች በተፈጥሮ ሀብታቸው ተጠቃምነታቸው መረጋገጥ አለበት አሁንም አማራ እና ኦሮሚያ ክልል የመነጨ እሌክትሪክ ለክልሎቹ ሳይደርስ ወደ ሌላ ክልል የሚሄድበት ስርአት አግባብ አይደለም ::
አሁንም ክልሎች የትምህርት ደርጃቸውን ከፌደራል ጥቅም የማያገኝበት ከሆነ በራሳቸው ከሌላ ሃገራት ጋር በመዛመድ የዜጎቻቸውን ትውልድ እውቀት እንዲያሻሽሉ የፌደራል ትምህርት ሚኒስቴር ጣልቃ ገብነት ይብቃ::
ባጭሩ የፌደራል ስርአቱ በአግባቡ እንዲተገበር እና የህዝቦች ነፃነት እና እኩልነት ሳይሸራረፍ ለሁሉ ዜጋ እንዲደርስ በትህትና የሚሰሩ ከሆነ እንዲሁም የሚቀጥለው የ 2012 የኢትዮጵያ ምርጫ ነፃ እና ፍትሃዊ እንዲሆን ቅንነት ካሳዩ በተጨማሪም ከተቃዋሚ ድርጅቶች ህወሓት ኢህአዴግ ሲያሰቃያቸው ከነበሩ ወንድሞቼ እና እህቶቼ ጋር ተከባብረው እና ተመካክረው አቅርበው እንደወገን ሃገራዊ መግባባትን ከቀየሱ የዴሞክራሲ ለኢትዮጵያውያን ገፅ ከፍተኛ ድጋፍ ይሰጦታል::
የህወሃትን የጥላቻ አሰራር ተከትለው ክፋትን ፕሊሲ እንዳያደርጉ የኢትይጵያውያንን አምላክ የድሃን አምላክ እንዳይጣሉ አደራ ብዬአለው ::
ዴሞክራሲ ለኢትዮጵያውያን :
  </TEXT>
</DOC>
<DOC>
 <DOCNO>210</DOCNO>
   <TEXT>
﻿ዶክተር አብይ አህመድ የተመረጡት በመራራና እልህ አስጨራሽ ትግል ነው ተባለ
 ዶክተር አብይ አህመድ የኢሕአዴግ ሊቀመንበርነትን ያገኙት በመራራና እልህ አስጨራሽ ትግል ነው ሲሉ የኦሮሚያ ክልል ፕሬዝዳንት ለማ መገርሳ ገለጹ።
አቶ ለማ ኦ ቢ ኤን ከተባለው የክልሉ መገናኛ ብዙሃን ጋር ባደረጉት ቃለ ምልልስ አዲሱ የኢሕአዴግ አመራር ዝም ብሎ የተገኘ ሳይሆን በጠንካራና ሰፊ ትግል ነው ብለዋል።
የኦሮሚያ ክልል ፕሬዝዳንት አቶ ለማ መገርሳ ኦህዴድ የፌደራል ስርአቱን የመምራት ዕድል በማግኘቱ ድርብ ሃላፊነት ተሰጥቶታል ነው ያሉት።
የኦህዴድ ሊቀመንበር ዶክተር አብይ አህመድ በኢሕአዴግ ምክር የተመረጡበት ሂደት እልህ አስረጫሽ እና በጠንካራ ስራ የተደረሰበት ነበር ሲሉም አቶ ለማ መገርሳ ገለጸዋል።
ዶክተር አብይ አህመድ የኢሕአዴግ ሊቀመንበር ሆነው እንዲመረጡ ብአዴን የራሱን አስተዋጽኦ ማድረጉን የአማራ ክልል ኮሚኒኬሽን ጽሕፈት ቤት ሃላፊ አቶ ንጉሱ ጥላሁን መግለጻቸውም ይታወሳል።
አቶ ለማ መገርሳ ኦህዴድ ሃገር የመምራት ሃላፊነት ተሰጥቶታል ቢሉም የኢሕአዴግ ጽሕፈት ቤት ሃላፊ አቶ ሽፈራው ሽጉጤ “አሸናፊው ግለሰብ ሳይሆን ድርጅቱ ነው” ማለታቸው ይታወሳል።
የሕወሃቱ ሊቀመንበር ዶክተር ደብረጺዮን ገብረሚካኤል በበኩላቸው ምርጫው የግለሰብ ጉዳይ ብቻ ሳይሆን በጋራ የምንመክርበት ነው ማለታቸው አይዘነጋም።
አቶ ለማ መገርሳ ቀጣዩ ጊዜ ፈታኝ እንደሚሆንና ለሕዝቡ የገባነውን ቃል ለመፈጸም መስዋዕትነት እንከፍላለን ማለታቸውንም ኦ ቢ ኤን ዘግቧል።
  </TEXT>
</DOC>
<DOC>
 <DOCNO>211</DOCNO>
   <TEXT>
﻿-አልጀዚራን ጨምሮ በርካታ የውጭ መገናኛ ብዙሀን፣ ዶክተር አብይ አህመድ በኢትዮጵያ ታሪክ የመጀመሪያው ከኦሮሞ ብሔር የተሾሙ ጠቅላይ ሚኒስትር እንደሆኑ አድርገው መዘገብሳቸው ሚዲያዎቹ ወይ የታሪክ ተንታኝ፡የላቸውም፣አለያም ሆን ብለው ታሪክ እያጣመሙ ነው የሚል ትችት አስከትሏል።
-ዶክተር አብይ የሕዝብን ጥያቄ መመለሳቸው እንጂ ኦሮሞ መሆናቸው ለኦሮሞ ሕዝብ ጥያቄ መልስ አይደለም ይላሉ ዶክተር ዲማ ነገዎ ።
አቶ ኃይለማርያም ደሳለኝ ጠቅላይ፡ሚኒስትር በሆኑበት ወቅት የህወኃቱ መስራች አቶ ስብሀት ነጋ ፦” በኢትዮጵያ ታሪክ ጴንጤና የደቡብ ተወላጅ ለመጀመሪያ የሀገር መሪ ያደረግነው እኛ ነን” ብለው መናገራቸው ይታወሳል። ሆኖም አቶ ኃይለማርያም በሥልጣን በቆዩባቸው ጊዜያት እንኳን የኢትዮጵያን ህዝብ፣ የአካባቢያቸውን የወላይታን የፍትህ ጥያቄ መፍታት ሳይችሉ ሥልጣናቸውን መልቀቃቸው ይታወሳል። ዶክተር አብይ የመጀመሪያው የኦሮሞ ጠቅላይ ሚኒስትር እንደሆኑ ተደርጎ የሚነዛውን ፕሮፓጋንዳ ውድቅ ያደረጉት ዶክተር ዲማ፣ “ቁም ነገሩ ዶክተር አብይ ኦሮሞ መሆናቸው ሳይሆን የኢትዮጵያን ሕዝብ ጥያቄ መፍታት ይችላሉ ወይ?” የሚለው ነው ይላሉ። “ሥልጣኑን በተመለከተማ በደርግም ሆነ በዓሤ ኃይለሥላሴ ጊዜ ጠቅላይ ሚኒስትሮቹ ኦሮሞዎች ነበሩ። ሆኖም እንኳን ሀገራዊውን የኦሮሞንም ሕዝብ ጥያቄ መፍታት ያልቻሉ ነበሩ”ብለዋል።
-“ድርጅታቸው እልህ አስጨራሽ ትግል አድርጎ ሀገር የመምራት ኃላፊነት መረከቡን የተናገሩት አቶ ለማ መገርሳ፣“ከሕዝባችን ጥያቄና ተስፋ አንጻር ከስካሁኑ ይልቅ ከፊታችን ያለው ተግባር መራራ ትግልና መስዋዕትነት የሚጠይቀን ነው:: በመኾኑም የሕዝብን ጥያቄ ለመመለስ ቃል በገባነው መሰረት አስፈላጊውን መስዋዕትነት በመክፈል እንሠራለን" ይላሉ።
- ታዋቂው ባለሀብት አቶ ኢየሱስወርቅ ዛፉ አዲሱ ጠቅላይ ሚኒስትር በውጭም ሆነ በሀገር ውስጥ ያሉትን ኢትዮጵያውያን ሁሉ እንዲያሳትፉ አበዋል።
-በሀረሪ-ኮምቦልቻ ለዶክተር አብይ አህመድ ደስታቸውን ለመግለጽ በመውጣታቸው የታሰሩ 19 ሰዎች እስካሁን ያልተፈቱ ከመሆናቸውም በላይ በታሰሩበት ቦታ የሰብ ዓዊ መብት ጥሰቶች እየተፈጸሙባቸው ነው።
  </TEXT>
</DOC>
<DOC>
 <DOCNO>212</DOCNO>
   <TEXT>
﻿ትላንት የኢሕአዴግ ሊቀመንበር ሆነው የተመረጡት ዶክተር አብይ አሕመድ የኢትዮጵያ ጠቅላይ ሚኒስትር ሆነው እንደሚሰየሙ የኢሕአዴግ ጽህፈት ቤት አስታወቀ። የኢሕአዴግ ጽሕፈት ቤት ሃላፊ አቶ ሽፈራው ሽጉጤ ለፓርቲና ለመንግስት መገናኛ ብዙሃን በሰጡት መግለጫ አቶ ደመቀ መኮንን ራሳቸውን ከምርጫው እንዳገለሉም አረጋግጠዋል። በተለያዩ ወገኖች ይፋ በሆኑ ተመሳሳይ መረጃዎች መሰረት ዶክተር አብይ አህመድ ከ170 መራጮች የ108ቱን ድምጽ በማግኘት መመረጣቸውም ታውቋል። የኢሕአዴግ ምክር ቤት ትላንት ባደረገው ስብሰባ ከ180 አባላት በምርጫው የተካፈሉት 170ዎቹ እንደሆኑም ተዘግቧል። ከእያንዳንዱ ፓርቲ 45 በጥቅል 180 አባላት በሚሳተፉበት የኢሕአዴግ ምክር ቤት በተለያዩ ምክንያት 10 አባላት ያልተገኙ ሲሆን 170ዎቹ በምርጫው ተሳትፈዋል። የድምጽ አሰጣጡ ሒደት ከመጀመሩ በፊት የብአዴኑ ሊቀመንበር ምክትል ጠቅላይ ሚኒስትር ደመቀ መኮንን ራሳቸውን ከምርጫው አግልለዋል። የአቶ ደመቀ መኮንን ራሳቸውን ከምርጫው ማግለል የዶክተር አብይ አህመድን የማሸነፍ እድል እንዳሰፋው ተመልክቷል። ዶክተር አብይ አሕመድ የኢሕአዴግ ሊቀመንበር ብሎም የሃገሪቱ ጠቅላይ ሚኒስትር እንዲሆኑ ብአዴን አቋም ይዞ መንቀሳቀሱም ተመልክቷል። የአማራ ክልል የኮሚኒኬሽን ጉዳዮች ሃላፊ አቶ ንጉሱ ጥላሁን በማህበራዊ ገጻቸው ባስተላለፉት መልዕክት ለዶክተር አብይ መመረጥ ብአዴን የራሱን አስተዋጽኦ ማድረጉን አረጋግጠዋል። “ብአዴን ለኢሕአዴግ ብቁ መሪ ለመምረጥ የበኩሉን ሚና ተጫውቷል”በማለት ነበር መልዕክታቸውን ያስተላለፉት። የኦሕዴድ ደጋፊ ዶክተር ደረጄ ገረፋ በበኩላቸው ለዶክተር አብይ መመረጥ ብአዴንን እንደ ድርጅት አቶ ደመቀ መኮንንና አቶ ገዱ አንዳርጋቸውን እንደ መሪ የተጫወቱትን ሚና በማመስገን በማህበራዊ ገጻቸው መልዕክታቸውን አስተላልፈዋል። ለኢሕአዴግ ሊቀመንበርነት ከዶክተር አብይ ጋር የተወዳደሩት የሕወሃቱ ዶክተር ደብረጺዮን ገብረሚካኤል ሁለት ድምጽ ሲያገኙ ሶስተኛው ተወዳዳሪ የደኢሕዴኑ አቶ ሽፈራው ሽጉጤ 59 ድምጽ ማግኘታቸው ይፋ ሆኗል። በኦሮሚያ ክልል የተቀጣጠለውን ሕዝባዊ ተቃውሞ ተከትሎ ወደ መሪነት የመጣው የአቶ ለማ ቡድን አባል የሆኑት ዶክተር አብይ አህመድ ጠቅላይ ሚኒስትር ሆነው እንደሚሰየሙም የኢሕአዴግ ጽሕፈት ቤት ሃላፊ አስታውቀዋል። የኢሕአዴግ ጽሕፈት ቤት ሃላፊ አቶ ሽፈራው ሽጉጤ ለፓርቲና ለመገናኛ ብዙሃን በሰጡት መግለጫ ቀኑ ባይገለጽም ዶክተር አብይ አህመድ በፓርላማው ጠቅላይ ሚኒስትር ሆነው ይሰየማሉ። ዶክተር አብይ ጠቅላይ ሚኒስትር መሆናቸውን ተከትሎ አዲስ ካቢኔ ያቋቁማሉ ተብሎም ይጠበቃል። ፓርላማው በስራ ላይ በመሆኑ ነገ ሀሙስ ወይንም በሚቀጥለው ማክሰኞ ፓርላማው ጠቅላይ ሚኒስትሩን ይሰይማል ተብሎ ይጠበቃል።
  </TEXT>
</DOC>
<DOC>
 <DOCNO>213</DOCNO>
   <TEXT>
﻿ዶ/ር አብይ አህመድ የኢህአዴግ ሊቀመንበር ሆነው በመመረጣቸው የተለያዩ አስተያየቶች እየቀረቡ ነው   ኢህአዴግ ለሳምንታት ያደረገውን ስብሰባ ተከትሎ በመጨረሻም የኦህዴድ ሊ/መንበር የሆኑትን ዶ/ር አብይ አህመድን የድርጅቱ ሊቀመንበር አድርጎ መምረጡን ይፋ አድርጓል። የህወሃት ደጋፊ የመገናኛ ብዙሃን ዶ/ር አብይ እንዳይመረጥ ከፍተኛ ቅስቀሳ ሲያደርጉ ቢከርሙም በመጨረሻ ዶ/ር አብይ ተመርጠዋል። ዶ/ር አብይ እንዲመረጡ ብአዴን ከፍተኛ ሚና እንደተጫወተም ታውቋል። የዶ/ር አብይን መመረጥ ተከትሎ ከፍተኛ ተስፋ ያሳደሩ በርካታ ዜጎች በፌስ ቡክ አስተያየቶችን እየሰጡ ሲሆን፣ በአንጻሩ የህወሃት ደጋፊ ድረ-ገጾች ለዜናው ትኩረት ሳይሰጡት ቀርተዋል። ኢህአዴግ ባወጣው መግለጫ የግንባሩ ሊቀመንበር ምርጫ ግልፅ፣ ዴሞክራሲያዊና በትግል ላይ በተመሰረተ ሁኔታ፣ የምክር ቤቱ አባላት በሚስጥር ድምፅ በሰጡበት አካሄድ ተፈጽሟል ብሎአል። “ህዝብን ማዳን፤ሀገርን ማዳንና የአብዮታዊ ዲሞክራሲ መስመርን ቀጣይነት ማረጋገጥ ማዕከል ያደረገ በሳል ውይይት መደረጉንና በሳል ውሳኔና ድምዳሜ “ ላይ መደረሱን ገልጿል። “ምርጫውም ኢህአዴግ ያሸነፈበት ምርጫ ነው” በማለትም ኢህአዴግ ለራሱ የአሸናፊነት ምስክርነት ሰጥቷል። በተቃውሞ ፖለቲካው ጎራ ያሉት አንዳንድ የፖለቲካ ድርጅት መሪዎችም በጉዳዩ ዙሪያ ለኢሳት የተለያዩ አስተያየቶችን ሰጥተዋል። ታዋቂው ፖለቲከኛ አቶ ዳንኤል ሽበሺ፣ “አብይ ከሚናገራቸው ነገሮች ስንነሳ ለአገር የሚያስብ ጥሩ ሰው እንደሆነ ይሰማኛል። ነገር ግን የዚህ አገር ችግር አብይ ወይም ኃይለማርያም አይደለም፤ የዚህ አገር ችግር ስርዓቱ ነው፤ ህወሃት/ኢህአዴግ የሚባል ድርጅት ነው፤ የአብይ ወደ ስልጣን መምጣት ብዙ ለውጥ ሲያመጣ አይታይኝም። በኦህዴድ በኩል ጥሩ ሰዎች እንዳሉ ብናይም ህወሃት እያለ ምን ጥሩ ነገር ለሚጣ ይችላል?” በማለት አስተያየቱን በጥያቄ ደምድሟል። የኦሞ ህዝቦች ዲሞክራሲያዊ ህብረት ምክትል ሊ/መንበር መ/ር አለማየሁ መኮንን በበኩላቸው፣ ዶ/ር አብይ የአስቸኳይ ጊዜ አዋጁን አስነስቶ ሁሉንም ያካተተ ብሄራዊ እርቅ ይጠራል ብለን እንጠብቃለን ብለዋል። ይህ ሆኖ ካልተገኘ የሚፈጠረው አደጋ የተለዬ እንደማይሆንና ትግሉ እንደሚቀጥል ገልጸው፣ አብይ ከህወሃቱ ዶ/ር ደብረጺዮን፣ ከደኢህዴኑ ሽፈራው ሽጉጤና ከብአዴኑ ደመቀ መኮንን በተሻለ ከተቃዋሚዎች ጋር መነጋገር መጀመራቸውን ነግረውናል ብለዋል። የሰማያዊ ፓርቲ የቦረና ዞን ተጠሪ የሆኑት አቶ ጌታቸው በቀለ በኩላቸው ባለፉት 3 ወራት ኢትዮጵያ አደጋ ውስጥ ትወድቃለች ብለው በከፍተኛ ስጋት ውስጥ እንደነበሩ በማውሳት፣ የዶ/ር አብይ መመረጥ ጥንታዊቷ ኢትዮጵያ እንደማትፈርስ የሚያረጋገጥ ነው ብለዋል። ዶ/ር አብይና አቶ ለማ ከኢህአዴግ አላማ ወጥተው ኢትዮጵያዊነትን ሲያንጸባርቁ ነበር ያሉት አቶ ጌታቸው፣ በውጭ ያሉ ተቃዋሚዎች ሳይቀር ወደ አገር ውስጥ ገብተው እንዲሰሩ በቴሌቪዥን የተናገሩትን ወደ ተግባር ይለውጡታል ብለው ተስፋ እንደሚያደርጉ ገልጸዋል። የኦፌኮ ም/ል ሊ/መንበር አቶ በቀለ ገርባ በበኩላቸው ፣ የኢትዮጵያን እጣ ፋንታ የሚወስነው ወታደራዊና ደህንነቱ ለጠ/ሚኒስትሩ ምን ያህል ይታዘዙላቸዋል፣ ለህገ መንግስቱንስ ምን ያህል ታማኝ ይሆናሉ፣ በሚለው ጥያቄ ዙሪያ ነው የሚል አስተያየት ለቢቢሲ ሰጥተዋል። የኦሮሞ ዲሞክራሲያዊ ግንባር (ኦዴግ) በበኩሉ፣ ዶ/ር አብይ አገሪቱ በብዙ ችግሮች ተተብትባ በተያዘችበት ወቅት መመረጣቸውን ገልጾ፣ የኢትዮጵያ ችግር በገዢው ፓርቲ ብቻ መፍትሄ እንደማያገኝ ማወቅ ይገባል ብሎአል። ለአዲሱ ጠ/ሚኒስትር መልካም የስራ ዘመን የተመኘው ኦዴግ፣ በገዢው ፓርቲ በኩል የመጣው ለውጥ ባለፉት 3 ዓመታት በተደረገው ህዝባዊ ለውጥ የተነሳ መሆኑን ገልጿል።
  </TEXT>
</DOC>
<DOC>
 <DOCNO>214</DOCNO>
   <TEXT>
﻿ ዶ/ር አብይ አህመድ የኢህአዴግ ሊቀመንበር ሆነው በመመረጣቸው ኢትዮጵያውያን የተለያዩ ስሜቶችን እያንጸባረቁ ነው። በኦሮሚያ ክልል በርካታ ከተሞች ዜጎች የዶ/ር አብይን መመረጥ ተከትሎ ወደ ጎዳና በመውጣት ደስታቸውን ሲገልጹ ታይተዋል። ዶ/ር አብይ እንዲመረጡ ከድርጅታቸው ኦህዴድ ባሻገር ብአዴን ከፍተኛ ሚና ተጫውቷል ተብሏል።
— አስተያየት ከሰጡ ፖለቲከኞች መካከል ታዋቂው ፖለቲከኛ አቶ ዳንኤል ሽበሺ እንደተናገሩት "አብይ ከሚናገራቸው ነገሮች ስንነሳ ለአገር የሚያስብ ጥሩ ሰው እንደሆነ ይሰማኛል። ነገር ግን የዚህ አገር ችግር አብይ ወይም ኃይለማርያም አይደሉም፣ የዚህ አገር ችግር ስርዓቱ ነው፣ ህወሃት/ኢህአዴግ የሚባል ድርጅት ነው፣ የአብይ ወደ ስልጣን መምጣት ብዙ ልወጥ ሲያመጣ አይታየኝም..."
— የህወሃት ደጋፊ የሆኑ ሚድያዎች የዶ/ር አብይ አህመድን የኢህአዴግ ሊቀመንበር ሆኖ መመረጥ ዜና የሚገባውን ያህል የዜና ሽፋን እንዳልሰጡት ተመልክቷል።
— እነ ጋዜጠኛ እስክንድር ነጋ በርካታ እስረኞች ተጨናንቀው በሚገኙበት የእስር ቤት ክፍል ውስጥ መግባታቸው ታውቋል።
— ሌሎችም ዜናዎች..
  </TEXT>
</DOC>
<DOC>
 <DOCNO>215</DOCNO>
   <TEXT>
﻿የኢፌድሪ የተወካዮች ምክር ቤት በመጭው ሰኞ የሀገሪቱን ጠቅላይ ሚኒስትር ይሰይማል ተብሎ ይጠበቃል
 የኢህአዲግ ሊቀመንበር ሆነው የተመረጡት ዶክተር አብይ አህመድ ሰኞ በምክርቤቱ ለጠቅላይ ሚኒስተርነት በዕጩነት ይቀርባሉ
ሰኞ በሚኖረው ስብሰባ ጠቅላይ ሚኒስተር ሃይለማርያም ደሳለኝ ስልጣናቸውን በምክርቤቱ ለዶክተር አብይ አህመድ ያስረክባሉ፡፡
ዶክተር አብይ አህመድ በይፋ ጠቅላይ ሚኒስተር ሆነው ቃለመሃላ እንደሚፈጽሙ ይጠበቃል፡፡
ለዶክተር አብይ ከተለያዩ ሀገራት መሪዎች የእንኳን ደስ አለዎት መልዕክት እየደረሳቸው ነው፡፡
  </TEXT>
</DOC>
<DOC>
 <DOCNO>216</DOCNO>
   <TEXT>
﻿የለውጥ መሪው ጠቅላይ ሚ/ር ዶ/ር አብይ አህመድ-በዓለም አቀፉ ዘ ኢኮኖሚስት መፅሄት እይታ
የለውጥ መሪው ጠቅላይ ሚኒስትር ዶ/ር አብይ አህመድ በዓለም አቀፉ ዘ ኢኮኖሚስት መፅሄት እይታ የመካከለኛው ምስራቅ እና አፍሪካ በተሰኘው አምዱ ጠ/ሚኒስትር ዶ/ር አብይ አህመድን በተመለከተ እና በአጭር ጊዜያት ውስጥ ስላከናወኗቸው ተግባራት ሰፋ ያለ ትንታኔ ይዞ ወጥቷል፡፡
እንደ መጽሄቱ ትንታኔ በኢትዮጵያ ተከስቶ የነበረውን ፖለቲካዊ አለመረጋጋት እና ህዝባዊ ተቃውሞ ተከትሎ ከወራት በፊት ዶ/ር አብይ ወደ ስልጣን መጥተዋል፡፡
የአስቸኳይ ጊዜ አዋጅ በታወጀበት እና ህዝባዊ ተቃውሞች እንዲሁም ፖለቲካዊ አለመረጋጋት በሰፈነበት ወቅት የጠቅላይ ሚኒስትርነቱን ቦታ በመያዛቸው በበርካታ ኢትዮጵያዊያን ዘንድ ለውጥ ያመጣሉ ተብሎ እንዳልታመነ ዘ ኢኮኖሚኒስት አትቷል፡፡
ሆኖም በሹመት በአላቸው ለሀገራዊ አንድነት ጥሪ ማቅረባቸው እና በተቃውሞ ሰልፍ ህይወታቸው ያለፉ ሰዎችን አስመልክቶ ይቅርታ መጠየቃቸው ግርምትና አድናቆትን አጭሯል፡፡ 
በቀጣይም በተለያዩ የሀገሪቱ ክፍሎች በመዘዋወር ብዙ ህዝብ በተገኘባቸው መድረኮች የትውውቅ ንግግሮችን እና ውይይቶችን አካሂደዋል፡፡ ከህዝቡ ጋር በአንድነት ለመስራት እንደሚፈልጉም ገልፀው ነበር ይላል የዘኢኮኖሚስት ትንታኔ፡፡ 
በጠ/ሚኒስትር ዶ/ር አብይ አህመድ ከሀገር የተባረሩ ተቃዋሚዎች ወደ ሀገራቸው እንዲገቡ እና በውጪ ሀገራት የሚገኙ እና በተቃዋሚነት የተፈረጁ መገናኛ ብዙኃን በአዲስ አበባ ማዕከላቸውን እንዲከፍቱ ጥሪ ቀርቧል፡፡
አንዳርጋቸው ጽጌን ጨምሮ ሌሎች አያሌ የፖለቲካ እስረኞች ክሳቸው ተቋርጦ በነፃ ተለቀዋል፡፡ ጠቅላይ ሚኒስትሩ ህገ-መንግስቱን በማሻሻል የስልጣን ዘመንን ገደብ ለማበጀት ዕቅድ እንዳላቸው ተናግረዋል፡፡
ካቢኔያቸው በወሰነው መሰረት የአስቸኳይ ጊዜ አዋጁም ተነስቷል፡፡ በድንበር ውዝግብ ከኤርትራ ጋር ተፈጥሮ የቆየውን ውጥረት ለመፍታት እና ኢትዮጵያን የወደብ ተጠቃሚ ለማድረግ የአልጀርሱን ስምምነት እንደሚቀበል ካቢኔያቸው ይፋ ማድረጉን ዘኢኮኖሚስት አስፍሯል፡፡
የአልጀርሱ ውሳኔ በብዙ ዜጎች ዘንድ ጥርጣሬ እና ተቃውሞ ማስነሳቱንም ጠቅሷል፡፡ በስራ ተወጥረው የቆዩት ዶ/ር አብይ ችግር ላይ ለወደቀው የኢትዮጵያ ኢኮኖሚ ብዙም ትኩረት የሰጡት አይመስልም ነበር ይላል ዘገባው፡፡
ሆኖም በመንግስት ሙሉ ቁጥጥር ስር የቆዩ ቁልፍ የመሰረተ ልማት ፣ ባንክ፣ ባቡር፣ ቴሌኮም፣ እና የበረራ ዘርፎችን ለግሉ ዘርፍ በሙሉ እና በከፊል በማዘዋወር የሀገሪቱን ኢኮኖሚ እንደሚያጠናክሩ መናገራቸው ለኢኮኖሚው ዘርፍ ትኩረት መስጠታቸውን ያሳያል፡፡
ከጥቂት ወራ በፊት ሚኒስትሩ ከባለ ሀብቶች ጋር ባደረጉት ውይይት ላይ በመንግስት ቁጥጥር ስር የሚገኙ ዘርፎች ከመንግስት እጅ እንደማይወጡ በመግለጻቸዉ የአሁኑ ውሳኔ ግርምትን ፈጥሯል ብሎም ኢኮኖሚክ ሊብራል ወይም የነፃ ኢኮኖሚ ርዬተ-ዓለም ተከታይ ናቸው የሚል እምነትን አሳድሯል ይላል የዘ ኢኮኖሚስት ዘገባ፡፡
ዘኢኮኖሚስት በትንታኔው እንዳሰፈረዉ መንግስት አነዚህን ውሳኔዎች ያሳለፈው የሀገሪቱ ኢኮኖሚ አንጻራዊ በሆነ መልኩ መዳከም በማሳየቱ ነው፡፡ ባለፉት አስር አመታት የሀገሪቱ አጠቃላይ አመታዊ እድገት በአማካኝ 10 በመቶ የነበረ ሲሆን በያዝነው አመት ከ2 በመቶ በላይ ቅናሽ እንደሚኖረው የዓለም የገንዘብ ድርጅትን (IMF) ዋቢ አድርጎ ትንታኔውን አስቀምጧል፡፡
የውጪ ምንዛሬ እጥረት የሀገሪቱን ኢኮኖሚ ክፉኛ መጉዳቱን እና ወደ ሀገር ውስጥ የሚገቡ እቃዎች እጥረት ማጋጠሙን ጠቅሶ በዚህ ሳቢያ የዋጋ ውድነቱ በ 15 በመቶ ማሻቀቡን ጠቁሟል፡፡
መንግስት ያሳለፋቸዉ ኢኮኖሚያዊ ውሳኔዎች ለኢኮኖሚያዊ ለውጥ ትኩረት መስጠቱን አመላካች ቢሆኑም ህዝቡን ተጠቃሚ ለማድረግ በጥልቅ ካልተሰራ የባለቤትነት ለውጥ ብቻ እንደሚሆን እና ለሙስና የተጋለጠ አሰራርን ሊፈጥር እንደሚችል የኢኮኖሚ ምሁራንን ጠቅሶ ዘኢኮኖሚስት አስፍሯል፡፡
ይሁንና ጠ/ሚንስትር ዶ/ር አብይ አህመድ ወደ ሥልጣን ከመምጣታቸዉ ከወራት በፊት የኢህአዴግ ስራ አስፈጻሚ በአልጀርሱ ስምምነት እና በተወሰኑት ኢኮኖሚያዊ ለውጦች ዙሪያ ዉይይት ሲያካሂድ መቆየቱን ብሎም ዉሳኔዉ ቀደም ብሎ የታሰበ እንደነበር አንድ ኢትዮጵያዊ ተንታኝ መግለጹን አስፍሮ ትንታኔዉን ደምድሟል፡፡ በቢኒያም መስፍን
  </TEXT>
</DOC>
<DOC>
 <DOCNO>217</DOCNO>
   <TEXT>
﻿በከባዱ አውሎ ነፋስ የሞቱት ሰዎች ቁጥር እያሻቀበ ነው
19 ማርች 2019
ይህንን ለሰው አጋራ Facebook ይህንን ለሰው አጋራ Messenger ይህንን ለሰው አጋራ Twitter ይህንን ለሰው አጋራ ኢሜይል ያጋሩ
ጉዳት የደረሰበት መኪናና የወደቀ ዛፍImage copyrightAFP
ኢዳይ በተሰኘው ከባድ አውሎ ነፋስ ሳቢያ ክፉኛ ጉዳት በደረሰበት አካባቢ የተገኙት የሞዛምቢኩ ፕሬዝዳንት ፊሊፔ ንዩሲ፤ በደረሰው አደጋ ምክንያት የሟቾች ቁጥር አንድ ሺህ ሊደርስ እንደሚችል አረጋግጠዋል።
ፕሬዝዳንቱ አክለውም በወንዞች ላይ የአደጋው ሰለባዎች አስከሬን ሲንሳፈፍ ማየታቸውን ገልፀዋል።
• የማዕከላዊ ጎንደር ዞን ተፈናቃዮች ለችግር ተዳረግን አሉ
በቦታው እርዳታ የሚያደረገው የተባበሩት መንግሥታት ድርጅት ሠራተኛ ለቢቢሲ እንደተናገረው ቤይራ በምትባለው ከተማ ሁሉም መኖሪያ ቤቶች ጉዳት የደረሰባቸው ሲሆን ቢያንስ የግማሽ ሚሊዮን ሰዎች መኖሪያ ወድሟል።
መብራትና የቴሌ መሠረተ ልማቶች የወደሙ ሲሆን ጎዳናዎች በወዳደቁ የኤልክትሪክና ቴሌ ማስተላለፊያ ሽቦዎች ተሸፍነዋል።
ሰዎች ነብሳቸውን ለማትረፍ ሙሉ ሌሊቱን ዛፍ ላይ ለማሳለፍ ተግድደዋል። 1500 የሚሆኑ ዜጎችም በሚወድቁ ዛፎችና በሚወረወሩ የቤት ፍርስራሾች ተመትተው ጉዳት ደርሶባቸዋል።
• በቴክኖሎጂ ኢ-ፍትሐዊነትን የምትታገለው ኢትዮጵያዊት
በከባዱ አውሎ ነፋስ ሳቢያ ዚምባበዌ ውስጥ 98 ሰዎች መሞታቸው ሲረጋገጥ 217 ሰዎች ደግሞ የት እንደደረሱ አይታወቅም። ከሟቾቹ መካከል ሁለት ተማሪዎች የመማሪያ ክፍላቸው ውስጥ እያሉ በነፋሱ ምክንያት ከተራራ በተናደ አለት ተጨፍልቀው መሞታቸው ታውቋል።
ጉዳት የደረሰበት መንገድ
ከአደጋው ተርፈው በሆስፒታል የሚገኙት ፕሬይዝ ሺፖሬ የተባሉ እናት "ጎርፉ ቤታችንን አውድሞ ልጄን ይዤ ላመልጥ ስሞክር ከእጄ መንጭቆ ወሰዳት። እኔንም ብዙ ከወሰደኝ በኋላ ወርውሮ ተፋኝ። አሁን ልጄ የት እንደተቀበረች አላውቅም" ይላሉ።
ማላዊም በከባድ ሁኔታ በአደጋው ከተመቱት የደቡብ አፍሪካ ሃገራት መካከል አንዷ ነች። ከሳይክሎኑ በፊት በተፈጠረ ከፍተኛ ጎርፍ 122 ሰዎች ሞተዋል።
• ከላሊባላ ጥገና ጀርባ ያለው ማን ነው ?
መንግዶች በመቆራረጣቸው በተሽከርካሪ ሄዶ ዜጎችን ማትረፍ እንዳይቻልም ከባድ አድርጎታል። በሞዛምቢክ የቤይራ ከተማ አውሮፕላን ማረፊያ አገልግሎት መስጠት ስለጀመረ የነፍስ አድን ሥራውን ማስቀጠል ተችሏል።
የቢቢሲው የአየር ትንበያ ባልደረባ ክሪስ ፎክስ እንደሚለው በሚቀጥሉት ቀናት በከፊል ሰሜናዊ ሞዛምቢክና ደቡባዊ ማላዊ ከፍተኛ ዝናብ ሊኖር ይችላል።
"ለጊዜው ደመናው በመደራረቡ ምክንያት ይህ ነው ብሎ መለየት ባይቻልም በረዶ የቀላቀለ አውሎ ንፋስ ሊያሰከትል ይችላል" ብሏል።
  </TEXT>
</DOC>
<DOC>
 <DOCNO>218</DOCNO>
   <TEXT>
﻿ጃፓን ፋክሳይ በተባለው ከባድ አውሎ ነፋስ ተመታች
ውቅያኖስ ላይ የተነሳው ፋክሳይ የተባለ ከባድ አውሎ ነፋስ መስከረም 9, 2019 ቶኪዮ፣ ጃፓን ደረሰ። ይህ ከባድ አውሎ ነፋስ በሰዓት 180 ኪሎ ሜትር ይጓዝ የነበረ ሲሆን በ580,000 መኖሪያ ቤቶች ላይ የኤሌክትሪክ ኃይል እንዲቋረጥ አድርጓል። ቢያንስ ሦስት ሰዎች ሕይወታቸው አልፏል።
የጃፓን ቅርንጫፍ ቢሮ አንድም አስፋፊ ሕይወቱ እንዳላለፈ ሆኖም ጉዳት የደረሰባቸው ሰባት ወንድሞችና እህቶች እንዳሉ ገልጿል። እስካሁን ባለን መረጃ መሠረት ይህ አውሎ ነፋስ 895 የወንድሞቻችንን ቤቶች፣ 28 የስብሰባ አዳራሾችንና በቺባ የሚገኘውን የትላልቅ ስብሰባዎች አዳራሽ አውድሟል።
ቅርንጫፍ ቢሮው አውሎ ነፋሱ በወንድሞቻችን ላይ ምን ያህል ጉዳት እንዳደረሰ የሚያሳዩ መረጃዎችን ማሰባሰቡን ቀጥሏል። ‘ጽናትንና መጽናኛን የሚሰጠው አምላካችን’ ይሖዋ በዚህ አውሎ ነፋስ የተጎዱትን ወንድሞችና እህቶች መርዳቱን እንዲቀጥል እንጸልያለን።
  </TEXT>
</DOC>
<DOC>
 <DOCNO>219</DOCNO>
   <TEXT>
﻿ካሪቢያን ተብሎ የሚታወቀው የዓለማችን ክፍል በየጊዜው የሚነሱ አውሎ ነፋሶች ይጐበኙታል፡፡ አካባቢውን የመታውና በታሪክ ‹‹ታላቁ›› የሚል ቅፅል ያፈራው አውሎ ነፋስ በአጥፊነቱና ደምሳሽነቱ እስካሁን ተወዳዳሪ የለውም ይባላል፡፡ አውሎ ነፋሱ ታላቅ ጥፋትና ታላቅ ውድመት አስከተለ፡፡ በታሪክም ታላቁ የአውሎ ነፋስ አደጋ ተሰኘ፡፡ በካሪቢያን ታላቁ የአውሎ ነፋስ አደጋ ከደረሰ ዛሬ 233ኛ ዓመቱን ደፈነ፡፡ ድንገት ደራሹ ታላቁ አውሎ ነፋስ መነሻው ይሄ ነው ተብሎ አልተለየም፡፡ ነገር ግን እንደ ብዙዎቹ የአትላንቲክ ውቅያኖስ አውሎ ነፋሶች መነሻው  ከምዕራብ አፍሪካ ከኬፕቬርዴ የባሕር ዳርቻ ሊሆን እንደሚችል መላ ምቱ የሰፋ ነው፡፡ 
አውሎ ነፋሱ ወደ ባርባዶስ ግዛት ሲጠጋ ኃይሉም የመምዘግዘግ አቅሙም ጨመረ፡፡ 
አውሎ ነፋሱ ባርባዶስን ሲመታት በሰዓት ከ320 ኪሎ ሜትር በላይ በሆነ ፍጥነት እየተወነጨፈ ነበር፡፡ 
ባርባዶስን ከታች ወደላይ የገለባበጣት አውሎ ነፋስ ፖርቶሪኮንና የአሁኗን ዶሚኒካን ሪፖብሊክ የዛን ጊዜዋን ሳንቶ ዶሜኒጐን ቀጣይ የጥፋት መዳረሻው አደረጋቸው፡፡ 
ሳንታ ሉሲያ ማርቲኒክና ሌሎችንም የካሪቢያን አቅራቢያ ደሴቶችን በጥፋቱ ጐበኛቸው፡፡ 
ታላቁ የአውሎ ነፋስ አደጋ በቀጠናው በነፍስ በላነቱ እስከ አሁን ድረስ ተወዳዳሪ እንዳላገኘ ይነገራል፡፡ 
ቁጥራቸው የበዛ ቤቶችን ከምድረ -ገፅ ጠራርጓል፡፡ 
አካባቢውን ለመቆጣጠር ተፋጠው የነበሩ የፈረንሳይና የብሪታንያ የጦር መርከቦችን አውሎ ነፋሱ ብርቅስቅሳቸውን አወጣው፡፡ 
40 የፈረንሳይ የጦር መርከቦች ሰመጡ፡፡ ከ4 ሺህ በላይ የፈረንሳይ ወታደሮችን ውሃ በላቸው፡፡  
ታላቅ ጥፋት ያደረሰው ታላቁ አውሎ ነፋስ በካሪቢያንና ዙሪያ ገባውን ሕይወታቸውን የቀጠፈው ሰዎች ብዛት 22 ሺህ ያህል እንደሚሆን በታሪክ ሰነዶች ሠፍሮ ይገኛል፡፡  
በአንድ ሳምንት የጥፋት ጊዜው በንብረት ላይ ያስከተለው ጥፋትና ውድመት የትየለሌ ነው ይባላል፡፡ 
ታሪክ መመዝገብ ከጀመረበት ጊዜ አንስቶ በአካባቢው አቻ ባላገኘው አጥፊነቱ ተመዝግቦ ይገኛል፡፡ 

  </TEXT>
</DOC>
<DOC>
 <DOCNO>220</DOCNO>
   <TEXT>
﻿አውሎ ነፋስ ዶሪያን በካናዳ ይመታ ፣ በሺዎች የሚቆጠሩ በጨለማ ውስጥ ይተዋቸዋል
 መስከረም 9, 2019  ቪንሰንት ፈርዲናንድ  ካናዳ, ተለይተው የቀረቡ ዜናዎች, ግሎባል ዓለም, ዜና አንቀጽ, ሰሜን አሜሪካ
ደራሲያን ለመከተል ይመዝገቡ
የዩናይትድ ስቴትስ ብሔራዊ አውሎ ነፋስ ማዕከል ባወጣው ዘገባ መሠረት አውሎ ነፋሱ በሰዓት በ 15 ኪሎ ሜትር እንዲሁም በሰሜን ምስራቅ ያለው የጉዞ ፍጥነቱን ጨምሯል ፡፡
ኖቫ ስቴሺያ ኃይል inc. ሪፖርቶች ፣ ቢያንስ 380,000 ደንበኞቻቸው ኤሌክትሪክ እንደሌላቸው ዘግቧል።
ዶሪያን በአሜሪካ ውስጥ አምስት ሰዎች ፣ በፖርቶ ሪኮ ውስጥ ደግሞ 43 ሰዎች ተገደሉ ፡፡
በባሃማስ እንዲሁም በሰሜን ካሮላይና በከባድ ጉዳት ከደረሰ በኋላ አውሎ ነፋሪ ዶሪያ ቅዳሜ ከሰዓት በኋላ ሃሊፋክስ ፣ ኖቫ ስኮሺያ ውስጥ ወረደ ፡፡ ዛፎችን አፈረሰ ፣ ጣራዎችን አፍርሷል እንዲሁም የኤሌክትሪክ አቅርቦት ተቋርጦ ብዙዎች በጨለማ ውስጥ እንዲወጡ አድርጓቸዋል። አውሎ ነፋቂ ዶሪያ እሑድ ጠዋት ኃይለኛ ነፋሶችን ይዞ ወደ ካናዳ በጣም ምስራቅ ደረሰና በመቶዎች የሚቆጠሩ ሰዎችን ለቋል በሺዎች የሚቆጠሩ ሰዎች የኃይል አቅርቦት የላቸውም.
አውሎ ነፋሱ ዳሪክ በሰሜን ምዕራብ ባሃማስ ላይ ያወደመ እና በደቡብ ምስራቅ አሜሪካ እና በአትላንቲክ ካናዳ ላይ ከፍተኛ ጉዳት ያስከተለው ረዥም አውራጃ ፣ እጅግ በጣም ኃይለኛ እና አጥፊ ምድብ 5 አውሎ ነፋስ ነበር ፡፡ ይህ አምስተኛው ድብርት ፣ አራተኛው የተሰየመ አውሎ ነፋስ ፣ ሁለተኛ አውሎ ነፋስና የ 2019 የአትላንቲክ አውሎ ነፋሱ የመጀመሪያ አውሎ ነፋስ ነው።
የዩኤስ ብሔራዊ አውሎ ነፋስ ማእከል በአከባቢው በ 14 ሰዓት (00 ሰዓት GMT) ላይ በደረሰው ዘገባ መሠረት አውሎ ነፋሱ በሰዓት በ 18 ኪ.ሜ (00 ኪ.ሜ) እና እንዲሁም ወደ ሰሜን ምስራቃዊ የጉዞ ፍጥነት ጨምሯል ፡፡ በካናዳ ውስጥ እስካሁን ድረስ ምንም ዓይነት ሞት እንደሞተ አልታወቀም ፣ በባሃማስ አውሎ ነፋሱ 43 ሰዎችን ገድሏል. በአውሎ ነፋሱ የተነሳ አምስት ሰዎች የጠፉ ሲሆን በፖርቶ ሪኮ ውስጥ አንድ ሰው ተገደለ ፡፡
እሑድ ጠዋት በኤን.ኤን.ሲ ዘገባ መሠረት ፣ ከሞቃት-ሞቃታማው አውሎ ነፋሱ በስተ ሰሜን ምስራቅ ከሰሜን አንቲኮቲስ ደሴት በስተሰሜን ምስራቅ 90 ኪ.ሜ (55 ማይል) ነው እናም በሰዓት 130 ኪ.ሜ በሰዓት (80 ማይል) . አይን ወደ ሰሜን-ሰሜን ምዕራብ ይጓዛል ፣ በግምት በሳን ሎሬሶሶ ወንዝ መንገድ ፡፡
የኖቫ ስካይቲ የመንግሥት ባለሥልጣናት ወታደሮች ኃይል እንዲመልሱ እንዲሁም የወደቁ ዛፎችን እና ሌሎች ፍርስራሾችን እንዲያስወግዱ የክልሉ ነዋሪዎችን መክረዋል ፡፡ የአከባቢው ባለሥልጣናት እንዳሉት ወደ አንድ ሺህ የሚጠጉ የካናዳ ወታደሮች መንገዶችን የማጥራት ፣ በጎርፍ በተጥለቀለቁ አካባቢዎች የሚገኙ ነዋሪዎችን የማስለቀቅ እና ኤሌክትሪክ ወደነበረበት እንዲመለሱ የተመደቡ ናቸው ፡፡ በኖቫ ስቴሺያ ኤሌክትሪክ ኃይል ዘገባ መሠረት ፣ ቢያንስ 380,000 ደንበኞቻቸው ኤሌክትሪክ የላቸውም ፡፡
ሃሊፋክስ የኖቫ ስኮሺያ የካናዳ ግዛት ዋና ከተማ ነው። በ 403,131 2016 ህዝብ ብዛት ነበረው ፡፡ ሃሊፋክስ በአትላንቲክ ካናዳ ውስጥ ዋና ኢኮኖሚያዊ ማዕከል ሲሆን በመንግስት አገልግሎቶች እና በግሉ ዘርፍ ኩባንያዎች ከፍተኛ ትኩረት ተሰጥቶታል ፡፡
እስካሁን ድረስ የዶክቶሪያ ትልቁ ጫጫታ ባለፈው ሳምንት በባሃማስ ውስጥ ተሞክሮ ነበር ፡፡ የምድብ 5 አውሎ ነፋሱ በ 295 ኪ.ሜ / በሰዓት (185 ሜ.ሰ) ነፋሶችን ነክተው በሺዎች የሚቆጠሩ ቤቶችን አፍርሰዋል ፡፡ አውሎ ነፋሱ በጎርፍ እና ፍርስራሾች ለብቻው እንዲገለሉ አድርጓቸዋል ፡፡ አውሮፕላኖች ፣ የመርከብ መርከቦች እና ጀልባዎች ሰዎችን በተለይም ለመጡ ሰዎች በጣም ከተጎዱት የአኮኮ ደሴቶች ለመልቀቅ ያገለግላሉ ፡፡
የኖቫ ስኮሺያ ሰዎች ለከባድ ዝናብ ዝግጅት ፣ እና በባህር ዳርቻው ላይ በጎርፍ መጥለቅለቅ የጀመሩ ሲሆን የንግድ ሰዎችም ቀደም ሲል መኖሪያቸውን ዘግተው ለመዝጋት ይመከራል ፡፡ በሃሊፋክስ ውስጥ የሕብረተሰቡ አደጋ ቅነሳ ምክትል ሀላፊ የሆኑት ኤሪክ ኤሌክ በበኩላቸው “የሃሊፋክስ ዜጎች በማዕከሉ በኩል እንዲያልፉ አንፈልግም” ብለዋል ፡፡
ከ 400,000 በላይ ሰዎች በኖቫ ስኮሺያ ዋና ከተማ ውስጥ ይኖራሉ ፡፡ አውሎ ነፋሱ አንድ በግንባታው እየተገነባ በነበረው አፓርታማ ህንፃ ጎን ወድቆ ወድቆ እንዲወድቅ አደረገ ፡፡ በከተማው ደቡባዊ ጫፍ ከሌላ አፓርትመንት ጣሪያ ተሰባበረ ፡፡ የእሳት አደጋ ጄፍ ፓሪስ በርካታ የመኖሪያ ሕንፃዎች ተለቅቀዋል ብለዋል ፡፡ አክለውም “ክሬኑ ፣ ዛፎች እና የኃይል መስመሮቹ ከወደቁ በኋላ ከባድ ጉዳት ያልደረሰበት ወይም ያልተገደለ ዕድል ነው” ብለዋል ፡፡
  </TEXT>
</DOC>
<DOC>
 <DOCNO>221</DOCNO>
   <TEXT>
﻿ፍሎሪዳ የአስቸኳይ ጊዜ ሁኔታን ያሳውቃል, ኢራማው ኃይለኛ አውሎ ነፋስ በአሁኑ ወቅት ምድብ 4 አውሎ ነፋስ ነው
By የአስቸኳይ ጊዜ ክስተት  On ሴፕቴ 5, 2017
	አጋራ
ሚሚኢ (ፍሎው, ዩኤስ) - የብሔራዊ አየር ኃይሉ ማእከል ከሊውደርድ ደሴቶች በስተሰሜን ጥቂት መቶ ኪሎ ሜትሮች ርቀት ላይ ስለ ኤርሚኒ አውሎ ነፋስ ምክር ሰጥቷል. ዛሬ ኢርማ ወደ ዘጠኝ ሺህ ኪሎ ሜትሮች የሚዘል ንፋስ እያደገች ሲሆን ወደ ምዕራብ አቅጣጫም ወደ ካሪቢያን አመጣጣለች. አውሎ ንፋስ - በአሁኑ ሰዓት በምድብ 140 አውሎ ንፋስ - በማክሰኞ ሰኞ ምሽት መጨረሻ ምዕራብ-ሰሜን ምዕራብ ወደ ሰሜን ፍሎሪዳ በማዞር ወደ ሰሜን ምዕራብ ሊዞር ይችላል.
የፍሎሪዳ አገረ ገዥ የነበሩት ሮክ ስኮት ሰኞ ከሰዓት በኋላ የአስቸኳይ ጊዜ አዋጅ አውጀው ነበር. ብሔራዊ የዓየር ብክለት ማዕከላዊ በሚቀጥሉት ሁለት ቀናት ውስጥ ኢመርን ሊያጠናክር ይችላል ብለው ያስባሉ. ማይሚሪያ ሄራልድ በ 5 በተባለው አውራ ጎዳናዎች ላይ የተዘረዘሩትን የንቁ ጥቃቅን የንጥል አውስትራሊያውያንን ከደቡብ ፍሎረንስ ለመግታት ታላቅ ወጀብ ሊወጣ እንደሚችል ሚሜራ ሄራልድ ዘግቧል.
ስፔንሰር ለዉል አርማ
ዛሬ ገዢው ሪክ አርክ ስኮት Executive Order 17-235 በአየር መንገዱ ኢማ - በተባበሩት የአየር ሀገሮች ኤ.ሪ. በተባለው አውሎ ነፋስ ውስጥ የፍሎሪዳ ግዛት ውስጥ የአስቸኳይ ጊዜ ሁኔታን በመግለጽ - ወደ ፍሎሪዳ እየተቃረበ ያለ ዋናው የ 67 አውሎ ነፋስ. በአዛውንቶች በሁሉም የ 4 ፍሎሪንስ ግዛቶች ውስጥ የአስቸኳይ ጊዜ ሁኔታን በማወጅ, ገዢው ስኮት ለከባድ አውሎ ነፋስ ዝግጁ ለማድረግ በአካባቢው መስተዳድሮች በቂ ጊዜ, ሀብትና ተለዋዋጭነት እንዳለው, እና ማህበረሰቦችን ደህንነት ለማስጠበቅ አስፈላጊውን ሁሉ እርምጃ ከመውሰድ, እንዳይዘገይ, እንዳይታገዱ, .
አገረ ገዢው ስኮት ዎር እንዲህ ብለው ነበር, "ኢርኤር ኃይለኛ አውሎ ነፋስ እና ለህይወት አስጊ አውሎ ነፋስ እና ፍሎሪዳ የግድ መዘጋጀት አለበት. እኔ ኢርማንና ያለው መንገድ ላይ ፍሎሪዳ አውሎ ኢርማና ወቅታዊ ትንበያ ሞዴሎች ላይ ድንገተኛ አስተዳደር ያለውን በፍሎሪዳ ክፍል በ ገልጸውላቸዋል መሆን አለባቸው ቀጥለዋል - የሚችሉ Floridians የሚቆጠሩ ተጽእኖ. ዛሬ እነኚህ ትንበያዎች እና የዚህ አውሎ ነፋስ ጥንካሬ እንደመሆኔ መጠን ያንን, ፌዴራላዊ እና አካባቢያዊ አስተዳደሮች አብረው መስራት የሚችሉ እና እንደዚሁም የሀብት ክፍፍል ለአካባቢያዊ ማህበረሰብ እንደሚጋለጡ ለማረጋገጥ ፍሎሪዳ ውስጥ ለእያንዳንዱ አውራጃ የአደጋ ጊዜ ሁኔታ አውጃለሁ. ለዚህ አውሎ ን ዝግጁ ይሁኑ. በፍሎሪዳ ውስጥ ለታችነው መጥፎ እና ተስፋችን ሁሌም እንዘጋጃለን, እና በአሁኑ ወቅት የዒርማን ትክክለኛ መንገድ ባይታወቅም, ለመዘጋጀት አቅማችን የለብንም. ይህ የአስቸኳይ ሁኔታ የአደጋ መከላከያ ባለስልጣኖቻችን የቢሮክራሲ ወይም የዲፕሎማው ሸክም ሳይኖር በፍሎረዲዎች ውስጥ ከፍተኛ ጥቅም እንዲኖራቸው ያደርጋል.
"በፍሎሪዳ, ቤተሰቦቻችንን በአስቀዘቀዘ የአየር ሁኔታ ለመከላከል ከሁሉ የተሻለው ዘዴ እቅድ ማውጣት እንደሆነ እናውቃለን. ሁሉም የሎሪዲያኖች ንቁ ሆነው እንዲጠብቁ እና ለአካባቢያዊ የአየር ሁኔታ እና ለዜና እና ለመጎብኘት ንቁ ሁን FLGetAPlan.com ዛሬ ኤርሚ በተባለች አውሎ ነፋስ ለመዘጋጀት እንዘጋጃለን. በአውሎማቲክ አረፋ እየተቃረበ ሲሄድ ኤርማ በተባለች አውሎ ነፋስ ላይ ዝማኔዎችን እናደርጋለን. "
ስፔንሰር ለዉል አርማ
የአውሎ ንፋስ ማስጠንቀቂያ (ማስጠንቀቂያ) የአውሮፕላን አደጋ አስጊ ሁኔታ በሚከሰትበት አካባቢ ውስጥ ይከሰታል. ተመጣጣኝ የመጀመሪያዎቹ የአየር ሁኔታ ኃይለኛ አውሎ ነፋሶች, ከመጋገሪያው ውጭ የሚደረጉ ዝግጅቶች አስቸጋሪ ወይም አደገኛ የሚሆኑ ሁኔታዎች ከመከሰታቸው በፊት ማስጠንቀቂያዎች በተሰጡ ቁጥር ዘጠኝ ወራት ነው. ሕይወትንና ንብረትን ለመጠበቅ ለዝግጅቶች መዘጋጀት ወደ ፍፃሜ ሊጣደፍ ይገባል. ሀይለኛ መንቀጥቀጥ / ማእከላት (Watch Stage Watch) ማለት በተርፍ አካባቢ ውስጥ አውሎ ነፋስ ሁኔታዎች ሊከሰቱ ይችላሉ ማለት ነው. ተለይቶ የሚታወቀው በሃይለኛ አውሎ ነፋስ ውስጥ ከሚፈጠረው ነፋስ በፊት ከሚከሰት ሰዓት በፊት ነው, በተለይ ደግሞ ውጫዊ ዝግጅቶችን አስቸጋሪ ወይም አደገኛ የሚመስሉ ሁኔታዎች ናቸው. አንድ የአየር ዝውውር አውሎ ነፋስ ማስጠንቀቂያ ማለት የኃይለኛ ማዕበል ሁኔታዎች በ "36 hours" ውስጥ ባለ የማስጠንቀቂያ ክልል ውስጥ ሊገኙ ይችላሉ. ሀሩር አውሎ ነፋስ መቆጣጠሪያ ማለት በአየር መከላከያ ክልል ውስጥ የኃይለኛነት ሁኔታ በአጠቃላይ በ 48 ሰዓታት ውስጥ ማለት ነው.
በዶሚኒካን ሪፐብሊክ, በሄይቲ, በቱርኮችና በካይኮስ ደሴቶች, በኩባ እና በደቡብ ምስራቅ እንዲሁም በማእከላዊ ባሃማስ የሚገኙት ፍላጎቶች የኢርኤን እድገት መከታተል ይኖርባቸዋል. በዩናይትድ ስቴትስ ውስጥ ለአካባቢያችሁ የሚሰጠውን የአየር ሁኔታ መረጃ, የአገር ውስጥ ሰዓቶችን እና ማስጠንቀቂያዎች ጨምሮ, በአካባቢዎ የተሰሩ ምርቶችን ይከታተሉ ብሔራዊ የአየር ሁኔታ አገልግሎት ጽህፈት ቤት. ከዩናይትድ ስቴትስ ውጪ ለአካባቢዎ የሚሰጠውን ማዕበል በተመለከተ, በብሔራዊ የአየር ሁኔታ አገልግሎት የተሰጡ ምርቶችን ይከታተሉ.
  </TEXT>
</DOC>
<DOC>
 <DOCNO>222</DOCNO>
   <TEXT>
﻿በአሁኑ ጊዜ ኃይለኛ አውሎ ነፋስ ፊላሪላ ዛሬ ከፍተኛ አውሎ ነፋስ ይሆናል
Typhoon Florita could become a super typhoon today
አውሎ ነፋሱ ፍሊታ - ዓለምአቀፍ ስም ኒውሮሪ - እንደ ሉዶንና ቪቫይስ ባሉ የፍልፒናውያን አካባቢ በአንዳንድ የፊሊፒንስ ክልል ውስጥ ዝናብን ማሻሻል ይችላል, እንደ ፊሊፒንስ አከባቢው የጂኦሎጂካል እና አስትሮኖሚካል አገልግሎቶች አስተዳደር (PAGASA) bullettin. በ «2» ሰዓት አካባቢ ላይ ሰኞ, የአየር ብጥብጥ የአንድ ደቂቃ ርዝመት ያለው ኃይለኛ ነፋስ በሰዓት $ 250 ኪሎሜትር ሊደርስ ይችላል, ይህም ቢያንስ አንድ ደቂቃ የሚደርስ ንፋስ ያላት አስፈሪ ዐውሎ ነፋስ 240 ኪ.ph. ኃይለኛ አውሎ ነፋስ ዮላንዳ (ዓለም አቀፍ መጠሪያ ስም ሃያያን) የተመዘገበው ነፋስ እስከ 315 ኪ.ph. ሜትሮ ማኒላ, ምዕራባዊ ቪሳየዎች, ሚያሮፓ እና አውራጃዎች ዛምብልስ, ባታታን, ካቫይ, ላጋና ና ባታንጋስ ቢሆን የዝናብ ውሃ ቅዝቃዜ ቪዛዎች እና የተቀሩት ሎዙን አንዳንዴ ዝናብ ያጋጥማቸዋል.
በአየር ሁኔታ ፊሊፒንስ የተጠቀመበት ሌላ የአየር ሁኔታ ትንበያ ሞዴል ፍኖታው በሳምንት ጥዋት ልክ የአንድ ደቂቃ ርዝመት ያለው የንጥል ነፋስ የ 260 ኪ.ም. የፍላጎት ጎርፍ ና የመሬት መሸርሸር በነዚህ ቦታዎች ይጠበቃል.

  </TEXT>
</DOC>
<DOC>
 <DOCNO>223</DOCNO>
   <TEXT>
﻿የኦክላሆማው አውሎ ነፋስ ተጎጂዎችን መፈለጉ ቀጥሏል፤ የአየር ሁኔታው አሁንም ከባድ ነው
ግንቦት 21, 2013
የኦክላሆማው አውሎ ነፋስ ተጎጂዎችን መፈለጉ ቀጥሏል
በአውሎ ነፋሱ የሞቱት ሰዎች ቁጥር እስከአሁን [መጨረሻ ላይ በደረሱን መረጃዎች መሠረት] 24 መድረሱና 240 ሰው መቁሰሉ ተገልጿል፡፡ የሟቾች ቁጥር ከሃምሣ መብለጡን የሚጠቁሙ ዘገባዎች ቀደም ሲል ተሰምተዋል፡፡
በሰዓት የ320 ኪሎሜትሮች ፍጥነት ያስመዘገበው ኃይለኛው አውሎ ነፋስ ሞር የተባለ የኦክላሆማ ሲቲ የሕዝብ መኖሪያ ሠፈሮችን ሰፊ ክፍል በአጠቃላይ አውድሟል።
​የቤቶች ፍርስራሽና የሌሎች እንደ ተሽከርካሪ ያሉ ስብርባሪዎችና በራሪዎች በኃይለኛው ንፋስ ወደ ሰማይ እየተበተኑ ተጨማሪ የአካል ጉዳት ማደረሳቸው ታውቋል።
ሦስት ኪሎ ሜትሮች ስፋት ያለው ኃይለኛ ነፋስ የቀላቀለ ዶፍ ያለፈባቸው ሁለት የአንደኛ ደረጃ ትምህርት ቤቶች ልጆች ትምህርት ላይ እንዳሉ ወድመዋል፡፡ በሕንፃዎቹ ፍርስራሽ ሥር ብዙ ልጆች ተቀብረዋል ተብሏል፡፡
የአስቸኳይ እርዳታ ሠራተኞች ፍርስራሹን ቆፍረው ብዙ ልጆችን አትርፈዋል፡፡ ሆኖም ትላንት ከመሸ በኋላ ሌሎችን በሕይወት የማግኘት ተስፋ እየተመናመነ መሄዱ ሲነገር ተሰምቷል፡፡
ይሁን እንጂ የቆሰሉና የጠፉ ሰዎችን ፍለጋ አሁንም ቀጥሏል።
ፕሬዚደንት አባማ ማምሻውን ባደረጉት ንግግር በኦክላሆማ የተፈጥሮ ቀውስ መከሰቱን በማወጅ አስፈላጊው የአጣዳፊ ጊዜ እርዳታ ሁሉ ለግዛቲቱ እንዲሰጥ የፌዴራል የአስቸኳይ እርዳታ አስተዳደር መሥሪያ ቤትን አዝዘዋል።
በብሔራዊ የአየር ሁኔታ ክትትልና ትንበያ ድርጅት መረጃ መሠረት ኦክላሆማን የመታው አውሎ ነፋስ እስከ ዛሬ በአካባቢው ከተከሰተው “ሁለተኛውና እጅግ ሃይለኛው ነው” ተብሏል።
ለተጨማሪ ዘገባውን ያዳምጡ፡፡
በባንግላዴሽ በተከሰተ ከባድ አውሎ ነፋስ ስድስት ሰዎች ሞቱ
አዲስ አበባ ፣ ጥቅምት 30 ፣ 2012 (ኤፍ ቢ ሲ) በባንግላዴሽ በተከሰተ ከባድ አውሎ ነፋስ ስድስት ሰዎች መሞታቸው ተነገረ።
ቡልቡል የሚል ስያሜ በተሰጠው አውሎ ነፋስ ከሞቱት በተጨማሪ 36 አሳ አስጋሪዎች የገቡበት አልታወቀም ተብሏል።
ከዚህ ባለፈም በ30ዎቹ የሚቆጠሩ ዜጎች ሲጎዱ፥ ወደ 6 ሺህ ቤቶች ደግሞ በከፊልና ሙሉ በሙሉ ወድመዋል ነው የተባለው።
በአውሎ ነፋሱ ሳቢያ ወደ 2 ሚሊየን የሚጠጉ የሃገሬው ዜጎችም ወደ መጠለያ ጣቢያ ተወስደዋል።
አውሎ ነፋሱ በሰዓት ከ100 እስከ 120 ኪሎ ሜትር እንደሚነፍስ ተገልጿል።
በቤንጋል የባህር ወሽመጥ ከሚያዚያ እስከ ታህሳስ ባለው ወር በተደጋጋሚ በአውሎ ነፋስ ይከሰታል።
በፈረንጆቹ 1999 የተከሰተው ከባድ አውሎ ነፋስም 10 ሺህ ሰዎችን መግደሉ ይነገራል።
  </TEXT>
</DOC>
<DOC>
 <DOCNO>224</DOCNO>
   <TEXT>
﻿አውሎ ነፋስ ሲያወዛውዘው ዘንበል ማለት የሚችል ዛፍ ነፋሱን ተቋቁሞ ማሳለፍ ይችላል።
Un arbre capaç d’adaptar-se al moviment del vent podrà resistir millor una tempesta.
በአቅራቢያው ካለው የኤሪ ሐይቅ የሚነፍሰው ለስለስ ያለ ነፋስ በሴቶቹ ባርኔጣዎች ላይ ያሉትን ላባዎች ያውለበልባቸው ነበር።
Una brisa suau que venia del llac Erie despentinava les plomes dels barrets de les dones.
ዋነኛው የከነአናውያን አምላክ፣ የመራባት አምላክ የሆነው ባአል ሲሆን ይኸው አምላክ የሰማይ፣ የዝናብና የአውሎ ነፋስ አምላክ እንደሆነም ይታመን ነበር።
D’altra banda, Baal era el déu més important de Canaan, i representava la fertilitat, tot i que també es considerava el déu del cel, de la pluja i de les tempestes.
* (ማቴዎስ 4:18, 19) ሆኖም በዚህ ጊዜ ያጋጠማቸው “ብርቱ ዐውሎ ነፋስ” በመሆኑ ባሕሩን ክፉኛ አናወጠው።
* Però aquest cop era «un gran temporal» que va agitar el mar perillosament.
አንድ መቶ ሃያ የሚያክሉ ክርስቲያኖች በኢየሩሳሌም በሚገኝ አንድ ቤት ደርብ ላይ ተሰብስበው ሳለ በድንገት እንደ ኃይለኛ ነፋስ ያለ ድምፅ ቤቱን ሞላው።
Un petit grup d’uns cent vint deixebles eren reunits a Jerusalem en un primer pis quan, de sobte, un soroll com el d’una ventada es va sentir per tota l’habitació.
አሥሩ ልጆቹ በዐውሎ ነፋስ ሲሞቱ ደግሞ ሌላ ሐዘን ደረሰበት።
Però la tragèdia més dolorosa va arribar quan els seus deu fills van morir en una tempesta.
ብዙውን ጊዜ ለአውድማነት የሚመረጠው ቦታ የተራራ ግርጌ ወይም ጉብታ ሲሆን ይህም የሚሆነው በእነዚህ አካባቢዎች አመሻሹ ላይ ነፋስ እንደ ልብ ስለሚነፍስ ነው።
Normalment escollien un lloc situat al vessant o al cim d’un turó, on els vents bufaven fort entre el capvespre i el vespre.
በዮናስ 1:4 ላይ ደግሞ “ይሖዋ በባሕሩ ላይ ኃይለኛ ነፋስ አመጣ፤ ከባድ ማዕበል ስለተነሳ መርከቧ ልትሰበር ተቃረበች” የሚል ሐሳብ እናገኛለን።
I a Jonàs 1:4 llegim: «Jahveh va llançar un gran vent al mar, i es va fer una gran tempesta en el mar, i semblava que el vaixell s’havia d’esberlar».
በበኩረ ጽሑፉ ላይ የሚገኙት “መንፈስ” ተብለው የተተረጎሙት የዕብራይስጥና የግሪክኛ ቃላት በሌሎች ጥቅሶች ላይ “ነፋስ” እና “እስትንፋስ” ተብለው ተተርጉመዋል።
Les paraules hebrea i grega que es tradueixen «esperit» també es poden traduir en altres contextos com «vent», «alè» i «bufada».
በቀርጤስ ደሴት አጠገብ ሲያልፉ አንድ ኃይለኛ ዐውሎ ነፋስ መታቸው።
Quan passen vora l’illa de Creta, es troben dins d’una terrible tempesta.
አምላክ ‘ኤልያስን በዐውሎ ነፋስ ወደ ሰማይ ከመውሰዱ’ በፊት ከጌልገላ ወደ ቤቴል ልኮት ነበር።
Abans de «fer pujar Elies al cel» en una tempesta, Déu li va demanar que anés de Guilgal a Betel.
በአዲሱ ዓለም ውስጥ ኃይለኛ አውሎ ነፋስ፣ ማዕበል፣ እሳተ ገሞራ ወይም የምድር መናወጥ ጉዳት ያደርሱብናል ብለን የምንፈራበት ምክንያት አይኖርም።
Ja no haurem de tenir por dels tifons, els tsunamis, els volcans o els terratrèmols.
ሙሴ በትሩን በባሕሩ ላይ ሲሰነዝር ይሖዋ ኃይለኛ የምሥራቅ ነፋስ እንዲነፍስ አደረገ።
Quan ho va fer, Jehovà va provocar un vent molt fort de l’est.
መንፈስ ቅዱስ እንደ ነፋስ ያለ አንቀሳቃሽ የሆነ የአምላክ ኃይል ነው፤ የኢየሱስ ተከታዮች የአምላክን ፈቃድ እንዲያደርጉ ይረዳቸዋል።
L’esperit sant és la força activa de Déu, com un vent que bufa, que ajudarà els seus seguidors a fer la voluntat de Déu.
ከዚያም አሥሩን ወንዶችና ሴቶች ልጆቹን በዐውሎ ነፋስ ገደላቸው።
Després mata els deu fills de Job en una tempesta.
ወደ አውሎ ነፋስ መጠለያ ቦታ በፍጥነት ሽሹ። አሊያም ቤታችሁ ምድር ቤት ካለው ወደዚያ ውረዱ።
Busca un refugi tan aviat com puguis.
እንደዚያ ማለት አይደለም። ለምሳሌ እንደ ነፋስ፣ የራዲዮ ሞገድና ሐሳብ ያሉ በርካታ ነገሮች ባናያቸውም እንዳሉ አምነን እንቀበላለን።
I ara! Cada dia acceptem realitats que no podem veure, com el vent, les ones de ràdio i els pensaments.
ለአብነት ያህል፣ ኅዳር 2013 ሃያን የተባለው ዝናብ የቀላቀለ ከባድ አውሎ ነፋስ በማዕከላዊ ፊሊፒንስ ላይ ባደረሰው ጉዳት የተነሳ ከ1,000 የሚበልጡ የይሖዋ ምሥክሮች ቤታቸውን አጥተዋል።
Per exemple, el novembre de 2013, el supertifó Haiyan va arrasar les cases d’unes 1.000 famílies de Testimonis al centre de les Filipines.
አንዳንዶቹ ቤቶች ዙሪያቸውን መናፈሻ ቦታ ያላቸው ሲሆን ነፋስ ለመቀበል የሚያስችል በረንዳ፣ አየር እንደ ልብ የሚያስገቡ ከፍ ብለው የተሠሩ መስኮቶች እንዲሁም ትልቅ የመመገቢያ አዳራሽና ለአገልጋዮች የተዘጋጁ ክፍሎችን ጨምሮ ብዙ ክፍሎች ያሏቸው ናቸው።
Algunes cases estaven envoltades de jardins, amb porxos on prendre la fresca, finestres altes que permetien una bona ventilació i moltes habitacions, inclosos un gran menjador i cambres per als servidors.
ይሁን እንጂ ኃይለኛው ነፋስ ከፊታቸው ወደ እነሱ አቅጣጫ ይነፍስ ስለነበር ወደ ፊት ብዙ መሄድ አልቻሉም።
Però no avancen gaire perquè el vent els bufa en contra.
አምላክ ነፋስ እንዲነፍስ አደረገ፤ በዚህ ጊዜ የጥፋት ውኃው መጉደል ጀመረ።
Aleshores, Déu va fer que bufés vent i les aigües del Diluvi van començar a baixar.
በኢየሱስ ንጉሣዊ የግዛት ዘመን ሰዎች አውሎ ነፋስ፣ የመሬት መንቀጥቀጥ፣ የእሳተ ገሞራ ፍንዳታ ወይም ሌሎች የተፈጥሮ አደጋዎች ሊደርሱብን ይችላሉ የሚል ሥጋት አያድርባቸውም።
Sense cap mena de dubte, sota el Regne Messiànic la humanitat no tindrà cap raó per tenir por de tifons, terratrèmols, erupcions volcàniques o altres desastres naturals.
በጣውላዎቹ መካከል ባሉት ክፍተቶች ነፋስ ስለሚገባ ቀዳዳዎቹን በጋዜጣ መድፈን ነበረብን።
Sentíem el soroll del vent quan passava entre els troncs, i intentàvem tapar els forats amb diaris.
ዮናስን የረበሸው የመርከቧ ሸራ በተወጠረባቸው ገመዶች መካከል የሚያልፈው ኃይለኛ ነፋስ የሚፈጥረው ፉጨትና ከመርከቧ ጋር እየተላተመ ሳንቃዋን የሚያንቃቃው ኃይለኛ ማዕበል ብቻ አልነበረም።
  </TEXT>
</DOC>
<DOC>
 <DOCNO>225</DOCNO>
   <TEXT>
﻿በአሜሪካ በተከሰተ ከባድ አውሎ ነፋስ የ25 ሰዎች ህይወት አለፈ
On Mar 4, 2020  454
አዲስ አበባ፣ የካቲት 25፣ 2012(ኤፍ.ቢ.ሲ) በአሜሪካ ቴኔስ ግዛት ናሽቪሌ ከተማ በተከሰተ ከባድ አውሎ ነፋስ አደጋ 25 ሰዎች ለህልፈት መዳረጋቸው ተሰምቷል፡፡
ከዚህ ባለፈም አደጋው ከ150 በላይ በሚሆኑ ዜጎች ላይ ከባድ እና ቀላል ጉዳት ማድረሱን የአካባቢው ባለስልጣናት አስታውቀዋል።
እንዲሁም በብዙ መኖሪያ ቤቶች እና ሕንፃዎች ላይ ከፍተኛ ጉዳት ማድረሱ ነው የተገለጸው።
አውሎ ነፋሱ በእኩለ ሌሊት ሰዎች በእንቅልፍ ውስጥ በነበሩበት ሰዓት መከሰቱ አደጋውን በቀላሉ ለመቆጣጠር አስቸጋሪ እንዳደረገው ተገልጿል።
አብዛኛዎቹ ጉዳቶች የደረሱት ፑትናም አውራጃ ከናሽቪል በስተምሥራቅ 130 ኪሎ ሜትር ርቀት ላይ መሆኑ ተነግሯል፡፡
ከዚህ በተጨማሪም ከመሃል ከተማው ስምንት ማይል ርቀት ላይ በሚገኘው ጆን ካን አውሮፕላን ማረፊያ ላይ ከፍተኛ ጉዳት ደርሷል ነው የተባለው።
አደጋውን ተከትሎ ትምህርት ቤቶችና ፍርድ ቤቶች ሲዘጉ የትራንስፖርት አገልግሎትም ተቋርጧል ነው የተባለው።
ከዚህ በተጨማሪም 44 ሺህ የሚሆኑ ዜጎች የኤሌክትሪክ አገልግሎት ተቋርጦባቸዋል።
የናሽቪሌ ከተማ ከንቲባ ጆን ኮፐር በአደጋው ለተጎዱ የመጠለያ ድጋፍ እየተደረገ መሆኑን ጠቁመው አደጋው ከፍተኛ በመሆኑ ዜጎች ተጨማሪ ድጋፍ እንዲያደርጉ ጥሪ አቅርበዋል፡፡
በአሁኑ ወቅት የነፍስ አድን ሰራተኞችን በስፍራው በማሰማራት የተጎዱ ዜጎችን የማፈላለጉ ስራ እየተከናወነ መሆኑን አስረድተዋል።
የአሜሪካው ፕሬዚዳንት ዶናልድ ትራምፕም ክስተቱን ተከትሎ አርብ ዕለት አካባቢውን ለመጎብኘት ማቀዳቸው ተነግሯል፡፡
  </TEXT>
</DOC>
<DOC>
 <DOCNO>226</DOCNO>
   <TEXT>
﻿ዓለም አቀፍ አውሎ ነፋስ
By David Swanson, ሐምሌ 19, 2018.
በማቀድ ሀ ጉባኤ በቶሮንቶ ውስጥ እየመጣ ነው, በቶሮንቶ እና ካናዳ ውስጥ የሰላም እና ፍትህ ታሪኮችን ፈልጌያለሁ. ዋይ ብዙ አሉ, እንዲሁም ብዙ ጦርነትና ኢፍትሃዊነትም አለ. ከወዳጆቼ አንዱ የሪቢን "አውሎ ነፋስ" ካርተር ነው. ቴሪ "አውሎ ነፋስ" ስሙን ቼንቶን ያገኘችው ስዊንቶን በ 1991 ውስጥ በሳም ቼቶን አብሮኝ የተጻፈውን አንድ ቅጂ ላከኝ እና ከ "1979" እስከ 1988 ያለው አስገራሚ የቡድን አባላት ጋር አብሮ ኖራለች - በሕይወት መኖርን በተመለከተ ቃሉ ከሆነ, ከ "1967" እስከ 1985 "በሕይወት ዘምረኝ" ለ "እሱ ያላደረገው" ነገር.
የነርቭ አውሎው ታሪክ እዚህ ይገኛል
ባለሥልጣናቱ ያናደደው ሰው ነው
እሱ ፈጽሞ ያላደረገው ነገር አለ
ወደ እስር ቤት አስገቡ, ግን አንድ ጊዜ ሊሆን ይችላል
የዓለም ሻምፒዮና
ቦብ ዲላንና ጄክ ሌቪ
በእርግጥ አውሎ ነፋስ ሙሉ የካናዳ ታሪክ አይደለም. አውሎ ነፋስ በአሜሪካ ውስጥ በዲጂን ፊልም ውስጥ በዴንዜል ዋሽንግተን በኒው ጀርሲ በተሳሳተ መንገድ ተወስዶ አሜሪካዊ ነበር. ባለፉት ጥቂት አመታት በእስር ላይ ያገኘው ቤተሰቦች በአብዛኛው በቶሮንቶ የሚኖሩ ካናዳውያን ሲሆኑ አንዳንዶቹን ወደ ኒው ጀርሲ ይዛወሩ ነበር. መጽሐፉ, አልዓዛርና ሃርካን, በዩናይትድ ስቴትስ ውስጥ በማንኛውም የታሪክ ክፍል ውስጥ መፃፍ አለበት, ካናዳን እና ሌላ ቦታ ካልሆነ. ስቶኮ እና ቫንዚቲ ወይም ስኮትስቦሮ ሃይስ, የጆን ብራውን የመጨረሻ አስተያየቶች, ወይም ቶሮው ኢመርሰን በቡናዎች በኩል የተናገረለት ምን መሆን አለበት. የካናዳውያንን ታሪካዊ ክስተት በማጋለጥ እና በማህበራዊ ፖሊሲዎች ላይ የተጣለባቸው ቅድመ-ዕምነቶች, የዘር ግንኙነትን, የከተማ ሕይወት ጥናት, በአለም አቀፍ "ልውውጥ", "የቀድሞው ትምህርት" እና "የፍትህ" ስርዓትን በተመለከተ.
አውሎ ንፋንን ለማስለቀቅ ምን አስፈለገ በርካታ የኃይል ማስረጃዎችን ያካተተ ነበር, ነገር ግን ያ በጭራሽ ሊሰበርበት አይችልም. ከዚህም በተጨማሪ በብዙ ሚሊዮን ዶላር የሚቆጠር ዶላር በጠበቆች በነፃ ይሰጡ ነበር. ይሁን እንጂ ብቻውን ሰርቶ የማያውቅ ሰው ነበር. ታላላቅ ዝነኛ, የህዝብ ጫና, ዓለም አቀፍ ሽፋን, በቦብ ዲላን የተዘመረ አንድ ሙዚቃን ጨምሮ በርካታ የነፃ የሕግ ስራዎችን ለማፈላለግ ረድተው ይሆናል, ነገር ግን የወንጀል ክስውን በይበልጥ አስገብተዋታል (ይሄን ለማለት ዐቃብያነ-ሕግ ሕጉን ጥሰዋል), እና በማንኛውም ሁኔታ ከማንም ከማንኛውም ግለሰብ ነፃ ከማድረግ በፊት ዓመታት ያለፉባቸው ናቸው. ስኬትውም እስረኛው እራሱን የማይረባ, ጽኑ, ብልህ, ግልጽ, በቀላሉ የሚታይ, እና ጉዳዩን በራሱ መጽሐፉ ላይ የማቅረብ ችሎታ አለው, ዘጠነኛው ዙር (1975).
ነገር ግን የሩቢን ካርትን በእውነት ረድቶታል, ትክክለኛውን ህዝብ ወደ ጎኑ ማስገባት ነበረበት. አውሎ ንፋንን ለማስለቀቅ ያስፈለገበት ምክንያት ብዙ ሰዎችን ለማዳን የወሰደውን ያህል የተለየ ስብዕና የላቸውም, የቡድን አባላት, ቤተሰቦች, የፍትህ ስርዓትን ለማምጣት ሁሉንም ነገር ለመሞከር መሞከር.
የአሜሪካን የፍትህ ስርዓት ይባላል, ካርተርን ለማጥፋት የሞከረው, ህይወቱን ያሠቃየበት, ህይወቱን የሠረሠበት ዓመቱን ሙሉ ሰረቀበት, ነገር ግን ህጋዊ ሥራን, ጥናቱን, የካርተር እራሱን እና ካናዳዊውን ትንታኔ ላይ በመመርኮዝ አላሸነፈውም. ቤተሰቦች, በቶሮንቶ ውስጥ አብረው የሚኖሩ አንድ አሳቢ ግለሰብ ቡድን. የህግ ባለሙያዎች ስብስብ ምንም ያህል የዲግሪ ደረጃ ቢኖራቸው ወይም ምን ዓይነት ደረጃና ክብር ቢኖራቸው ግን እርስ በርሳቸው የሚዋደዱ ሰዎች ያደርጓቸዋል. በሺዎች የሚቆጠሩ የሃሰት ውሸቶችን ገላጭ ምስሎችን ለማጣራት እና የአሰራር ዘዴዎችን ለማጣራት, የቦታ ክፍተቶችን ለማጣራት, እነዚህን ክፍተቶች ለመሙላትና ለመንደፍ እና ለመጥቀስ, የእጅ-ጽሑፍ ባለሙያዎችን ለመቅጠር, የመኪናዎች ጭራዎች ልዩነት, የሌሊት መኪና ዓይነቶችን, ወዘተ ... ፎቶግራፍ ማንሳት - ሙሉ ጊዜያቸውን የሚደግፉ ሰዎችን የሚደግፉ. ሌላ ምንም አይሰራም.
ካናዳውያን በሀይለኛ አውሎ ነፋስ ላይ ያደረጓቸው ነገሮች በሙሉ ከእሱ ከፍተኛ ነፃነት ውስጥ ነበሩ. ነገር ግን እነሱ ሳይነሱ እና አስቸኳይ ሁኔታቸው, በኪኑ ውስጥ አሁንም ተቆልፎ ሊሆን ይችላል.
እና አሁን በእስር ላይ ያለው እያንዳንዱ ግለሰብ, እሱንና እሷን የሚደግፉ ስምንት የሚያማምሩ, የተማሩ እና ራሳቸውን የቻሉ ነፃ አውጪዎች (የሙሉ ጊዜ) ቡድን ያላቸው ከሆነ, ከፍተኛ ቁጥር ያላቸው ከነፃነት ነጻ ይሆናሉ. የተወሰኑ የመከላከያ ጠበቆችን ለመንከባከብ የ 10% ያህል ጠበቃ መያዝ ይችላሉ, ነገር ግን ቀሪዎቹ ወደ ሌሎች ሞያዎች ሊዘዋወሩ ይችላሉ. ከተፈናቀላቸው የዲ ኤንኤ ማስረጃ ጋር የተያያዙት እስረኞች ከትልቅ እስረኞች አንጻር ሲቃኙ በዩኤስ አሜሪካ ውስጥ በእስር ቤት ውስጥ በመቶ ሺዎች የሚቆጠሩ ንጹሐን ሰዎች እንዳሉ እርግጠኞች መሆን እንችላለን. እና መብት habeas corpus ይህም ካርተር ወደ እነርሱ ተዘግቶ ነበር. ከዚያ ጉድጓድ መውጣት አሁን ከፍ ያለ ነው, ነገር ግን መትረፉ ግን አይደለም.
እርግጥ ነው, ጉድጓዱን ቆፍረው ከሞሉ በኋላ እስረኞችን እናስወግዳለን. አሳዛኝ ጉዳዮችን ደግም ደጋግሞ ከመድገም ይልቅ መማር እና ማደግ እንችላለን. እያደገ የሚሄደውን ወታደራዊነት, ፖለቲካዊ ፍጥነትን እና እጅግ በጣም ብልሹ የቡቶክራሲን እንዲሁም አካባቢያዊ ውድማትን ያካትታል. እያንዳንዳችንን ለመንከባከብ እና ለመንከባከብ የሚያስችለን ስምንት ተጨማሪ ሰዎች አይኖሩም, እና በፕላኔቷ ላይ ያሉ የ 7,636,976,871 ህዝቦችን ያድኑናል. በተቃራኒው እያንዳንዳችን የብዙዎች እርዳታ ከሚያስፈልገው የቡድን ቡድን አካል መሆንን, አንዳንዶቹም ደግሞ የእኛን የማዳኛ ቡድን አባል መሆን አለባቸው. እስካልተፈቀድን, በአንድ ስህተት የተፈፀመ ሰው, ነገር ግን ሙሉ በሙሉ የተፈጸሙ ዝርያዎች, የሰው ልጆች በሙሉ ደፋር, ቆራጥ እና ጥበበኛ እና ይቅርታን እንደ ራቢር ካርት ሊሆን ይችላል.
  </TEXT>
</DOC>
<DOC>
 <DOCNO>227</DOCNO>
   <TEXT>
﻿አውሎ ነፋስ ክርስቲያን
ሴይንት ጁድ ወይም ክርስቲያን የሚል መጠሪያ የተሰጠው ኃይለኛው አውሎ ንፋስ በሰሜን አውሮጳ ሀገራት የ13 ሰዎች ሕይወት አጠፋ፣ በሰዓት 120 ኪሎ ሜትር ፍጥነት የሚነፍሰው ዝናብ የቀላቀለው
ኃይለኛ አውሎ ነፋስ ክርስቲያን በንብረትም ላይ ግዙፍ ጉዳት አድርሶዋል። የመጓጓዣውን ዘርፍም አስተጓጉሎዋል።
ኩባ ላይ አውሎ ነፋስ የዮሴዕ ምንባብ ተከትሎ, እና ፍሎሪዳ አገር ላይ ኢርማንና ተፅዕኖ ላይ, ክልል ውስጥ ሁሉ የጣሊያን የዲፕሎማሲ-ቆንስላ አውታረ መረብ, መረጃ, እርዳታ እና እቅድ ሥራ ጋር በመተባበር የውጭ ጉዳይ ሚኒስቴር ላይ ይቀጥላል ተጨማሪ ቀውስ ምላሽ ሁኔታዎች. ማያሚ ውስጥ የሚገኘው የጣሊያን ጠቅላይ ሚንስትር - 
አውሎ ነፋስ ሃርቬይ ወደ ቴክሳስ የባህር ዳርቻዎች በሰዓት በ 175 ኪሎሜትር ኪሎሜትር በሚጠጋበት ጊዜ እና ከ 2 ምድብ ወደ ዋና ኃይል ይመለሳል. በዩናይትድ ስቴትስ የጣልያን አውሎ ነፋስ ውስጥ, አውሮፓውያኑ የ 14 ዜና መጽሔት, አውሎ ነፋሱ በደቡብ ምስራቅ ሰሜን 
  </TEXT>
</DOC>
<DOC>
 <DOCNO>228</DOCNO>
   <TEXT>
﻿ግብጽ ባልተለመደ ከባድ ዝናብ በቀላቀለ አውሎ ነፋስ መመታቷ ተገለጸ፡፡
በግብጽ ዝናብ የቀላቀለ አደገኛ አውሎ ነፋስ ተቀስቅሶ ከባድ ጎርፍና አውሎ ነፋስ ተከስቶ ንብረቶችን እያወደመ ሰዎችንም ገድሏል።
በዚህ አስደንጋጭ ዝናብ በቀላቀለው አውሎ ንፋስ የተነሳ በትናንትናው እለት ግብፅ ትምህርት ቤቶችን ፤ የመንግስት መስሪያ ቤቶችን ፤ የባቡር አገልግሎቶች ፤ የመርከብ ጉዞዎች እንዲሁም የሉክሶር አለም አቀፍ አውሮፕላን ማረፊያና ዋና የቱሪስት መዳረሻ ቦታዎችን ዘግታ መዋሏን አሶሼትድ ፕረስ ዘግቧል፡፡
በካይሮ የዋሽንግተን ፖስት ቢሮ ሀላፊ ሰደርሳንራግቫን በበኩላቸው በግብፅ የተነሳው ዝናብ የቀላቀለ አውሎ ንፋስ በቅርብ ጊዜ ትውስታ ውስጥ በጣም ከባድ ዝናብ ነው ሲሉ ፅፈዋል፡፡
ዝናቡ በጣም ከባድ ከመሆኑ የተነሳ ቤቶችን አጥለቅልቋል፡፡ በርካታ ዜጎችም ወደ ቤታቸው የገባውን ውሃ ሲያወጡ መዋላቸውም ታውቋል፡፡
ውሀውን ለመቆጣጠር በልዲና መሰል ቁሳቁሶችን ሲጠቀሙ እንደነበርም ተዘግቧል፡፡ በግብፅ የሚገኙ ቤቶች ትላልቅ ዝናቦችን መቋቋም የማይችሉ በመሆናቸው ከፍተኛ ጉዳት መድረሱ ተገልጿል፡፡
በማህበራዊ ሚዲያ ‹‹ዘንዶው›› የሚል ተቀጥያ ስያሜ የተሰጠው ይህ ሀይለኛ አውሎ ንፋስ በግብፅ 5 ሰዎችን ከገደለ በኋላ ሀገሪቱን ለቆ ወደ እስራኤል እየሄደ መሆኑ ነው የተነገረው፡፡
ማዕበሉ የተነሳው ከግብፅ መሆኑን ተከትሎ እስራኤልን ጨምሮ ሌሎች የአካባቢው ሀገራት ኮሮና ቫይረስ ይባባሳል የሚል ስጋት የገጠማቸው መሆኑ ተነግሯል፡፡
የእስራኤል ሜትሮሎጂ አገልግሎት እንዳስታወቀው ከትናንት ምሽት እስከ ዛሬ ማለዳ ድረስ በዋና ከተማዋ ቴላቪቭ እስከ እየሩሳሌም እንዲሁም በሀገሪቱ በስተሰሜን እስከ ሊባኖስ ድንበር ድረስ ያለው የአየር ሁኔታ የበረዶ ነጎድጓድ ሲሰማ እንደነበር ገልጿል፡፡
  </TEXT>
</DOC>
<DOC>
 <DOCNO>229</DOCNO>
   <TEXT>
﻿አብን የፖለቲካ አድማሱ በክልል ብቻ የታጠረ አለመሆኑን አስታወቀ።
ባሕር ዳር፡ ጥር 30/2011 ዓ.ም (አብመድ) በሀገር አቀፍ ደረጃ የምዝገባ ምስክር ወረቀት አግኝቷል።
የአማራ ብሔራዊ ንቅናቄ (አብን) ጥር 28/2011 ዓ.ም ከብሔራዊ ምርጫ ቦርድ የምዝገባ የምስክር ወረቀት ተሰጥቶታል።
የተመዘገበውም ሀገራዊ ሆኖ ነው። የንቅናቄው የሕዝብ ግንኙነት ኃላፊ አቶ ክርስቲያን ታደለ ለአማራ ብዙኃን መገናኛ ድርጅት እንደተናገሩት የአብን የፖለቲካ አድማስ በክልል ብቻ የታጠረ ባለመሆኑ ነው በሀገር አቀፍ ደረጃ የተመዘገበው።
ይህም ከሌሎች ሕዝቦች ጋር ተቀራርቦ ለመሥራት ያስችላል ነው ያሉት አቶ ክርስቲያን። በኢትዮጵያ በተለያዩ አካባቢዎች የሚኖሩ አማራዎችን ለመድረስ እንዲቻል ማድረግም ሌላውም ምክንያት ሆኖ ቀርቧል።
አብን ከሌሎች ሕዝቦች ጋር በመተባበር ለሀገር አስተዋፅኦ በማድረግ ለአማራ ሕዝብ ከሀገር የሚገባውን ጥቅም ለማስጠበቅ እንደሚሰራም አብራርተዋል።
ከፓርቲ ይልቅ ንቅናቄ ሆኖ የተመዘገበውም ከፖለቲካ ባለፈ በኢኮኖሚ ተጠቃሚነት፣ በባህልና በሌሎችም የአማራን ሕዝብ ክብር ለማስመለስ በሚያስችሉ ተግባራት ላይ የሚያተኩር በመሆኑ ነው ብሎዋል አቶ ክርስቲያን።
  </TEXT>
</DOC>
<DOC>
 <DOCNO>230</DOCNO>
   <TEXT>
﻿አብንን በገንዘብ እንርዳ!
*****
የአማራ ብሔራዊ ንቅናቄ(አብን) ከተመሰረተ ከ7 ወራት ብዙም ያልራቀ ዕድሜ ያስቆጠረ የአማራ ሕዝብ ግፍና መከራ አምጦ የወለደው የፖለቲካ ንቅናቄ ነው። አብን በዚህ አጭር ጊዜ ውስጥ እጅግ ስኬታማ የሚባሉ የፖለቲካ ሥራዎችን ማከናወኑ እሙን ቢሆንም ሕዝባችን ከተደቀነበት የኅልውና አደጋ አንፃር የእስካሁኑ ሥራዎች እዚህ ግቡ የሚባሉ አይደሉም።
ንቅናቄው ስለአማራ ብሔርተኝነት፣ የአማራ ሕዝብ የኅልውና አደጋዎችና መውጫ መንገዶች እንዲሁም ስለአብን የፖለቲካ ግቦች እያንዳንዱን ቤትና ቤተሰብ የማሳወቅ፣ የማደራጀትና ብሔርተኝነቱን የማስታጠቅ ቁልፍ ተግባራት ለመስራት ልዩ ዕቅድ አዘጋጅቶ ቅድመሁኔታዎችን አጠናቋል። አብን ይህን ልዩ የሕዝባዊ ንቅናቄ ዕቅዱን ጨምሮ በበጀት ዓመቱ የያዛቸውን ስትራቴጂክ የፖለቲካ ሥራዎች ለማከናወን የሁሉንም አማራና የአማራ ወዳጆች የፋይናንስ ድጋፍ ይገልጋል።
ስለሆነም ሁላችሁም የምትችሉትን የገንዘብ እርዳታ ለአብን በመለገስ አማራው ላይ የተጋረጠውን የኅልውና አደጋ በመቀልበስ ሁሉንም በእኩልነትና ፍትኃዊነት የምታስተናግድ ኢትዮጵያን ለመፍጠር የሚደረገውን ትግል በመደገፍ የታሪክና ትውልድ ኃላፊነታችሁን እንድትወጡ ጥሪ እናስተላልፋለን።
አንድ አማራ ለሁሉም አማራ፥ ሁሉም አማራ ለአንድ አማራ!
  </TEXT>
</DOC>
<DOC>
 <DOCNO>231</DOCNO>
   <TEXT>
﻿አብን በአዲስ አበባ ሊያካሂድ የነበረውን ሕዝባዊ ስብሰባ አስመልክቶ የተሰጠ ማብራሪያ
*****
የአማራ ብሔራዊ ንቅናቄ(አብን) የፖለቲካ ፕሮግራሙን፣ አማራጭ ፖሊሲዎቹን እንዲሁም በወቅታዊና ስትራቴጂካዊ አካባቢያዊ፣ አገራዊና ቀጠናዊ ጉዳዮች ላይ በተለያዩ የአገራችን አካባቢዎች ከ125 በላይ ስኬታማ ሕዝባዊ መድረኮችን ማዘጋጀቱ ይታወሳል። በመዲናችን አዲስ አበባም በሚሊንየም አዳራሽ ከሕዝባችን ጋር ውይይት ለማድረግ በተደጋጋሚ ጊዜ ጥያቄ አቅርበን ከ6 ወራት በኋላ የአዲስ ፓርክና ዲቨሎፕመንት የሚሊንየም አዳራሽን የካቲት 24/2011 ዓ/ም መጠቀም የምንችል መሆኑን ጠቅሶ አስፈላጊውን ቅድመሁኔታ አሟልተን ክፍያ እንድንፈፅም ደብዳቤ ጽፎልን ነበር።
በአዲስ ፓርክና ዴቨሎፕመንት ደብዳቤ መሰረት ውል ለመያዝ ከአዲስ አበባ ከተማ አስተዳደር የሰላማዊ ሰልፍና ሕዝባዊ ስብሰባ ክፍል ፈቃድ ጠይቀን ከሳምንት በላይ ካጉላሉን በኋላ በቀጠሯችን መሰረት በቀኑ ስንገኝ አዳራሹ ለኦኤምኤን ገቢ ማሰባሰቢያ ከእኛ ተነጥቆ መሰጠቱ ተገልፆልናል። ይህም በፓርኩ ማኔጅመንትና በከተማ አስተዳደሩ ኃላፊዎች የጓዳ ስምምነት የተደረገ መሆኑን ተገንዝበናል።
ሕዝባዊ ስብሰባ ለማካሄድ ከኅትመትና ቅስቀሳ ጋር በተያያዘ በሚሊዮን የሚቆጠር ኃብት ወጪ ያደረግን በመሆኑ ስብሰባ እንዳናካሂድ ስልታዊ በሆነ መንገድ መከልከላችን የሚደርስብን የኢኮኖሚ ኪሳራ እንደተጠበቀ ሆኖ፤ አብን ይህን አይን ያወጣ አፓርታይዳዊ አካሄድና ለባለጊዜ አፋሽ አጎንባሽነት በንቅናቄው ላይ እንደተሰነዘረ ንቀት ብቻ ሳይሆን አማራነት ላይ እንደተቃጣ ጥቃት ይቆጥረዋል።
ስለሆነም አብን በአዲስ አበባ እና አካባቢዋ የምትኖሩ አማራዎች እንዲሁም ለፍትኅና እኩልነት ውግንና ያላችሁ ኢትዮጵያውያን የተፈፀመብንን አፓርታይዳዊ አሰራር በማውገዝ አብራችሁን እንድትቆሙ እንጠይቃለን። የሚመለከታቸው የመንግስት አካላትም ይኽን መሰል አፓርታይዳዊ አሰራር አጣርተው አስፈላጊውን የሕግና አስተዳደራዊ እርምጃ እንዲወሰዱ በአጽንዖት እንጠይቃለን። አብን የአዳራሽ ውስጥ ስብሰባ በመከልከሉ ምክንያት ፕሮግራሙን ወደ አደባባይ የተቃውሞ ሰልፍ ለማድረግ የተገደደ በመሆኑ በአጭር ጊዜ ውስጥ ቀኑን የምናሳውቅ መሆኑን እንገልፃለን።
  </TEXT>
</DOC>
<DOC>
 <DOCNO>232</DOCNO>
   <TEXT>
﻿የአማራ ብሔራዊ ንቅናቄ (አብን) እና ንስር
Admin
By Admin
ልምድ  ነውና  ኣዲስ  ዜና  ፍለጋ  ከድረ-ገፅ  ወደ  ድረ- ገፅ  “ስፈናጠር”   ድንገት  “ቦርከና”  ውስጥ  ጥልቅ  አልኩ።  ቦርከና  ወንዙ ሳይሆን  የዜና  መረቡ።  ከሁለት ቀናት በፊት  borkena.com  “የአማራ  ብሔራዊ  ንቅናቄ  (አብን)”  ምስረታን  አስመልክቶ  ያቀረበው የዜና  ዘገባ  መዝጊያ ምዕራፍ፥ ትንሽ  አረፍ ብዬ ይቺን አጭር ጽሑፍና ቪዲዮ እንዳዘጋጅ አደረገኝ።  
Yet, there are voices who seem to be somewhat skeptical if the party could be different in a good way from the other parties that we see in Ethiopia. Those who are even more critical question the consciousness of the leadership simply by pointing to the logo they picked as an emblem of the party which is “double-headed eagle” ; they say the traditional emblem in history has always been a lion.
ምንጭ ጽሑፍ ፦ National Movement of Amhara party officially founded in Bahir Dar
የእራሴን ትርጉም ስሰጠውም፦ ይሁንና  ንቅናቄው (አብን)  ኢትዮጵያ  ውስጥ  ከሚታዮት  ሌሎች  ድርጅቶች  በተለየ  በጎ  አስተዋፆኦ  ይኖረዋል  ብለው  ለማሰብ  የሚቸገሩ  ግለሰቦች   አሉ። ከዚህም አልፎ  ጠንከር  ባለ መልኩ የሚተቹት  ደግሞ፦  ድርጅቱ   ከልማዳዊው  የአንበሳ   ምስል  ውጪ   እንደ   አርማ  የመረጠውን  ባለ  መንታ  ጭንቅላት  ንስር   በቀላል  ማስረጃነት በመጠቆም፥  የድርጅቱ  አመራር ያላቸውን  ብስለትና   ንቃት  በደማቅ  የጥያቄ  ምልክት  ስር   ያስቀምጡታል፤  ይላል።   
ስለ አማራ  ብሔራዊ ንቅናቄ (አብን)   አመራር  ብስለትና  ክንዋኔ  ዛሬ  ላይ ሆኖ  መናገርም  ሆነ  መፃፍ  ይከብዳል። ያንን  በይደር  እናቆየውና፥  የዛሬ  የድርጅት  አርማ  የነገ  ተግባር  መለኪያ ሚዛን  መሆን  ይችላልን?  ስንል   መጠየቅ  ግን  እንችላለን።
ፖለቲካ  ጥንቆላ  ሆኖ  አያውቅም።  የድርጅት  አርማ  እንደ  ገድ  (ዕድል)  መተንበያ  ምልክት (Zodiac) እየቆጠሩ፦ አንተ Leo ነህ አንተ ደግሞ Scorpio  እያሉ፥  ትላንት ስለተወለደው አብን ትንቢት  ለመናገር  መሞከር ተራ  ጠንቋይነት እንጂ  በሳል ተቺነት ሊሆን አይችልም።  ጉብዝና  በስራ  እንጂ  በስም  እና  በአርማ  መች  ሆኖ ያውቅና?  
ይህንን  ስል፦  ድሮ  ልጆች  እያለን  በየሰፈራችን  በሚደረግ  የእግር  ኳስ  ግጥሚያ  ውድድር  ላይ  ለመሳተፍ  የምንመሰርተው ቡድን  ትዝ  አለኝ። ያኔ  ገና  ለጋ  የሆነው  እግራችን፡  በአየር  የተነፋ ኳስ  አክርሮ  ሦስት  ሜትር  እንኳ  አርቆ  መምታት ሳይችል፥  ለቡድናችን  የምንሰጠው  ስም  ግን፡ መረብ – በጣሽ ነበር። ድንቄም ነው ያሉት ወይዘሮ ብርቄ።  እና  አሁን ” አርማችሁን  አንበሳ ካላደረጋችሁት  በስተቀር  ጥቃት  መካች  ኣማራ  መሆን  አትችሉም ” መባሉ  ለምን ይሆን? አብን ፦  የዘረኝነትን  ማንቁርት ነክሶ፣ የአድሎን  አክርካሪ  ለመስበር  የሚያበቃ  ጠንካራ  መንጋጋ እንዳለው  ለማሳየት  አርማው  ግዴታ ባለ-ዳልጋ  እንስሳ  መሆን አለበትን?
አርማ  ወይንም  ሰንደቅዓላማቸው ላይ  ክርስቶስ  ከተሰቀለበት  መስቀል   የገዘፈ  ግማድ   አጋድመው  ወዲህ  ወዲያ  የሚሉት   ሀጉራትና  ድርጅቶችስ  ቢሆኑ፥  አይደለም  ከሰው  ከዲያብሎስ ብሰው   በክፋትና   ተንኮል  ሲራቀቁ፣   በፍቅርና   ሰላም  ሲሳለቁ  እንጂ  ከመለያ  አርማቸው  ጋር  የሚታረቅ  ምን  በጎ   ምግባር  ሲከውኑ  ተመልክተን  እናውቃለን?  ችቦና  የገብስ  ዘላላ  እንደ  ድርጅት  አርማ  ይዘውልን  የመጡት  ህወሀቶችስ  ቢሆኑ፥  በጥይትና  ረሃብ  ረፍርፈው   የቀበሩት  ህዝብ  እንጂ  አጭደው የከመሩት  አዝመራ  የቱ ነው? ሃያ-ሰባት  ዓመት  ሙሉ  የምናጭደው ስንዴ  ሳይሆን  ስንክሳር  ነው። ችቦውስ  ቢሆን  መች ብርሃን  ሆነን? አመት ሙሉ  ከተማ  ገጠሩ  ጨለማ  ነው። በምሽት  ብርሃን  የሚታየው  እነ  እንትና  ሲጋራ  ሲለኩሱ አለበለዚያም  ጎጆ፣ መስጂድ፣  ወይ ደግሞ  ቤተክርስቲያን  ሲያቃጥሉ  ነው።
ነገሩ ገርሞኝ ይህን  ያህል ተጓዝኩ እንጂ፥   አብን  አርማውን  ንስርም  ሆነ  አንበሳ ቢያደርገው  ልዩነቱ  ለእኔ  አይታየኝም። ለምን  ቢባል  አንበሳና  ንስር  ግዛታቸው   እንጂ  ልዩ  አገዛዛቸው ኣንድ ነው፤ ድንገት  ብቅ  ሲሉ  ያም  በሰማይ –  ይሄም በምድር  ፍጥረትን  ያርዳሉ።  ሁለቱም  በወሰናቸው  አፄዎች  ናቸው።  እንዳውም  ንስር  ግዛቱን  አልፎና  አስፍቶ፥  ህዋውን  ብቻ  ሳይሆን  ባህር የብሱንም  ጭምር  በፍርሃት  ያምሰዋል። ውሃ  ጠልቆ  ከአሳ  እስከ   እባብ   ያለ  መንጠቆ  ነጥቆ   ሽቅብ ይመጥቃል። ጥጃን  ከገደል ላይ  ወርውሮ፣ ተኩላና  ቀበሮን  ምድር  ለምድር  አባርሮ  – እንደ  ቆሎ   ዘግኖ   ወደ  ግዛቱ  ይሰግራል። ይህ  ባለ  ክንፍ  ፈረስ   በሙሉ  ሀይሉ  ህዋውን  ሲቀዝፍ፦ ሰማይ  ቀውጢ  ይሆናል፣ ደመና  እንደ  ትቢያ  ይቦናል።
አብን፦ ከአንበሳ  ይልቅ  የምድርና  የህዋ  ንጉስ  የሆነውን  ንስር  መለያው  በማድረጉ  በፍርሃት  የሚነስረው  አንጃ  ካለ  ደግሞ፥  ይህንን  ጉልበታም  ጋላቢ  ለመግራትና  ለመግታት  እርሱም በተራው  ድርጅት  መስርቶ፣ አርማውንም  ቢሻው  የቃጫ  ልጓም፣ ቢሻውም  የነሃስ  ሰንሰለት  አድርጎ  ይምጣ! ከተሳካ። እውነቱ  ግን፦  ንስር  አፈጣጠሩ-  ፈጣሪውን   ብቻ  እንጂ ተፈጥሮንና  ፍጥረትን  እንዳይፈራ  ሆኖ  ነው። ንስር፦ የሰላም አለቃ፣ ድንቅ መካር፣ ሀያል- ተዋጊም የሆነው የአብ መቀመጫ  ዙፋን (ኪሩቤል) ነውና።
አብንን  የምስራች ብያለሁ!  ዛሬም  እንደ  ትላንቱ ደግሜ ማሳሰብ  የምወደው  ሐቅ  ደግሞ ይህንን  ነው፦  ለሦስት  አስርት  ዓመታት በኣንድ  ዘረኛ  መንግስት  የተገዛነው፥  በእኛ – በተገዢዎቹ  ድክመት  እንጂ  በእነርሱ – በገዢዎቻችን   ጥንካሬና  ጉልበት  አይደለም!  ፖለቲካዊም  ሆነ  ማህበራዊ   ለውጥ  ለማምጣት፦  የምንገነባው  ውስጣዊ  ድካም እንጂ  የምናፈርሰው  ውጫዊ (የጠላት) ብርታት  የለም!
ንስር  ያየ  አንበሳን  አይቷል፤  አንበሳንም  ያየ ንስርን  ተመልክቷል።  ይህን እውነት  የሚጠራጠር  ካለም፥  ከዚህ  በታች  ያለው ተንቃሳቃሽ  ምስል  ተፈርዶበታል። 
  </TEXT>
</DOC>
<DOC>
 <DOCNO>233</DOCNO>
   <TEXT>
﻿አብን የፖለቲካ አድማሱ በክልል ብቻ የታጠረ አለመሆኑን አስታወቀ።
ባሕር ዳር፡ ጥር 30/2011 ዓ.ም (አብመድ) በሀገር አቀፍ ደረጃ የምዝገባ ምስክር ወረቀት አግኝቷል።
የአማራ ብሔራዊ ንቅናቄ (አብን) ጥር 28/2011 ዓ.ም ከብሔራዊ ምርጫ ቦርድ የምዝገባ የምስክር ወረቀት ተሰጥቶታል።
የተመዘገበውም ሀገራዊ ሆኖ ነው። የንቅናቄው የሕዝብ ግንኙነት ኃላፊ አቶ ክርስቲያን ታደለ ለአማራ ብዙኃን መገናኛ ድርጅት እንደተናገሩት የአብን የፖለቲካ አድማስ በክልል ብቻ የታጠረ ባለመሆኑ ነው በሀገር አቀፍ ደረጃ የተመዘገበው።
ይህም ከሌሎች ሕዝቦች ጋር ተቀራርቦ ለመሥራት ያስችላል ነው ያሉት አቶ ክርስቲያን። በኢትዮጵያ በተለያዩ አካባቢዎች የሚኖሩ አማራዎችን ለመድረስ እንዲቻል ማድረግም ሌላውም ምክንያት ሆኖ ቀርቧል።
አብን ከሌሎች ሕዝቦች ጋር በመተባበር ለሀገር አስተዋፅኦ በማድረግ ለአማራ ሕዝብ ከሀገር የሚገባውን ጥቅም ለማስጠበቅ እንደሚሰራም አብራርተዋል።
ከፓርቲ ይልቅ ንቅናቄ ሆኖ የተመዘገበውም ከፖለቲካ ባለፈ በኢኮኖሚ ተጠቃሚነት፣ በባህልና በሌሎችም የአማራን ሕዝብ ክብር ለማስመለስ በሚያስችሉ ተግባራት ላይ የሚያተኩር በመሆኑ ነው ብለዋል አቶ ክርስቲያን።
ንቅናቄው ሰኔ 3/2010 ዓ.ም ነው የተመሠረተው።
  </TEXT>
</DOC>
<DOC>
 <DOCNO>234</DOCNO>
   <TEXT>
﻿አብን ለፀጥታ አካላትና ወጣቶች ምስጋና ያቀርባል!
*****
ሕዝባዊ በዓላት ከመንፈሳዊ ዋጋቸው በተጨማሪ የሕዝባችንን ቱባ ባሕል፣ እሴቶችና ወጎች በአደባባይ የሚታዩባቸው፤ እነዚህ የማንነት መገለጫዎች ከትውልድ ወደ ትውልድ እንዲተላለፉ ማድረጊያ መንገዶች እንዲሁም ለተተኪ ትውልድ የባሕል መገለጫዎችንን አከባበርን ጨምሮ ዝርዝር ትውፊቶችን የማስተዋወቂያ ኅንፀተሰብ (SOCIALIZATION) ሁነኛ ዘዴዎች ናቸው።
አሸባሪው ትሕነግ/ሕወኃት ላለፉት ዓመታት ሲያራምዳቸው ከነበሩ አማራ ጠል ፖሊሲዎቹ አንደኛው የአማራ ሕዝብ ሁነኛ የባሕልና ማንነት መገለጫ የሆኑ የአደባባይ ክብረ በዓላትን ሰላም በማወክና ግድያ ጭምር በመፈፀም ሕዝቡ ክብረ በዓላቱ በመጡ ቁጥር በመጥፎ ትዝታ እንዲስላቸው የሚያደርግ ገፅታ ማላበስ ነበር። ለአብነትም ባለፈው ዓመት በወልድያ የቃነ ዘገሊላ ክብረበዓልን ሲያከብሩ በነበሩ ንፁኃን ላይ ትሕነግ/ሕወኃት ያደረሰው ጭፍጨፋ ተጠቃሽ ነው።
ሕዝባችን ባደረገው መራር ትግል እና በከፈለው የማይተካ መስዕዋትነት የአሸባሪውን ትሕነግ/ሕወኃት ሰዎበላዎች ከአራት ኪሎ አስወጥቶ ወደ መቀሌ እንዲመሽጉ ማስገደድ ችሏል። እንደሕዝብ ካለብን የኅልውና አደጋ አንፃር ይኼ ድል ከዚህ ግባ ባይባልም ሕዝባችን በነፃነት ራሱን እያደረጀ እንዲንቀሳቀስና ስለወደፊት እጣፈንታውም እንዲመክር በር የከፈተ ስለሆነ፤ መስዕዋትነትን በጠየቀ ከፍተኛ ተጋድሎ ጭምር የተገኘ የተስፋ ጭላንጭል ስለሆነ ድሉን የምንዘክር ይሆናል።
አሸባሪው ትሕነግ/ሕወኃት በአማራ ተጋድሎ መቅኔው ፈሶ መቀሌ በመመሸጉ ምክንያትም የአደባባይ ክብረበዓላትን ሕዝባችን ያለምንም የፀጥታ ሥጋት ማክበር ችሏል። የከተራና ጥምቀት በዓላት በሰላም ተጠናቀዋል። ለዚህም የአማራ ብሔራዊ ንቅናቄ(አብን) በዓላቱ በሰላም እንዲጠናቀቁ የፀጥታና አካላትና ወጣቶች ላበረከቱት አይነተኛ ሚና ምስጋናውን ያቀርባል። አብን በተለይ ወጣቶች ለነበራቸው የማስተባበርና መሪነት ሚናም አድናቆቱን ይገልፃል።
አንድ አማራ ለሁሉም አማራ፥ ሁሉም አማራ ለአንድ አማራ!
የአማራ ብሔራዊ ንቅናቄ(አብን)
ጥር 12/2011 ዓ/ም
አዲስ አበባ፥ ሸዋ፣ ኢትዮጵያ
  </TEXT>
</DOC>
<DOC>
 <DOCNO>235</DOCNO>
   <TEXT>
﻿የአብንን የድጋፍ ዘመቻ ይቀላቀሉ!
Dessalegn Chanie Dagnew
በአማራ ህዝብ ላይ ባለፉት አመታት የተፈፀመውን የጥፋት ሴራ ከስሩ በመንቀልና የተቃጣበትን ዘርፈ ብዙ ጥቃት ለመቀልበስ ህዝባችን ከአጥናፍ አጥናፍ ተነስቷል። አማራነት ዛሬ ከፍታ ላይ ነው።
የአማራ ብሔራዊ ንቅናቄ (አብን) መመስረት የአማራን ህዝብ ሁለንተናዊ የህልውና ትግል ድርጅታዊ ቅርፅ ያላበሰ ሲሆን ለሲቪክ አደረጃጀቶችም መነቃቃትን የፈጠረ ሂደት ነው። አብን ለአማራ ህዝብ ከፍተኛ ተስፋና የትግል መነቃቃትን ፈጥሯል። የአማራ ህዝብ ፍላጎቶቹንና ጥቅሞቹን ለማስከበር በአጭር ጊዜ ውስጥ እንደ አንድ ልብ መካሪ ፣ እንደ አንድ ቃል ተናጋሪ ሆኖ መቆሙ ያስተማረን ነገር ቢኖር በአማራነታችን በአግባቡ ከተደራጀን የህዝባችን ድል ቅርብ እንደሆነ ነው።
ባለፋት ወራት በአብን የተሰሩ ህዝባችንን የማንቃት ስራዎቻችን አይን ከፋች ነበሩ። ሰፊው ህዝባችን አማራን አቅመ ቢስ ያደረገውን ፣ ሲቀጠቀጥበትና ዋጋ ሲከፍልበት የነበረውን አክሳሪና በተግባር ተሞክሮ የከሸፈውን ሃሳዊ "የዜግነት" ፖለቲካ ላይ ተቸንካሪነቱን ትቷል።
ነገር ግን ዛሬም ከአማራ ህዝብ ጀርባ ወርደው መቆም የማይችሉት የፓለቲካ ጅምላ ነጋዴዎች የድጋፍ መሰረታቸውን ቢያጡም በገንዘብና በፕሮፓጋንዳ አቅማቸው የደለቡ ስለሆኑ የአማራን ህዝብ የህልውና ትግል የመጎተት አቅማቸው ገና አልተዳከመም። ትግላችንም እስከ ድል ደጃፎች መሆን ይገባዋል።
ከፊታችን ላለው ድል ህዝባችንን በተከታታይ ማስተማር ፣ ማንቃት ፣ ማደራጀት ፣ መሰብሰብና ማታገል ፤ ፀረ-አማራነታቸውን ማስጣል ፤ ሃሳዊ የዜግነት ፖለቲካ ትርክታቸው የአማራን ህዝብ ጥያቄዎች ከማድበስበስ በዘለለ አንዱን እንኳን ማስመለስ እንደማይችል ማስገንዘብ ይገባናል። ጥንፈኛ የብሄር ድርጅቶች ቀን ከሌት የአማራ የሆነን ነገር ሁሉ ለማጥፋት እየሰሩ ባለበት በአሁኑ ጊዜ አማራዊ አደረጃጀቶችን እንድንጥል የሚሰሩት ስራ ለአማራ አክሳሪና አጥፊ እንደሆነ ለማሳየት አብን ሰፊ የፖለቲካ ስራ እየሰራ ነው።
ይህንን ስራ አጠናክሮ ይቀጥል ዘንድ የእያንዳንዱን አማራ የገንዘብ ድጋፍ ይሻል። እስከአሁን የህዝባችን ጠንካራ ድጋፍ በመኖሩ ብቻ በመደበኛ መንገድ ሰፊ ገንዘብ ሳናሰባስብ ብዙ ስራዎችን ሰርተናል። በቀጣይ ለታቀዱና ለሚከናወኑ ስራዎቻችን የአማራን ህዝብ ድጋፍ በተደራጀ መንገድ እንፈልጋለን።
የአባልነትና ወርሃዊ መዋጮ እንክፈል ፣ ልገሳ እናድርግ ፤ ድጋፍ እናስተባብር ፣ በፋይናንስ የተጠናከረ የአማራ ድርጅት እንፍጠር።
አንድ አማራ ለሁሉም አማራ ፣ ሁሉም አማራ ለአንድ አማራ !
  </TEXT>
</DOC>
<DOC>
 <DOCNO>236</DOCNO>
   <TEXT>
﻿‹አብን ለአማራ ሕዝብ ብቻ የቆመ ፓርቲ አይደለም። የትኛውም ዜጋ ፍትሕ ሲጓደልበት የሚጠይቅ እና የሚሠራ ነው።›› አቶ መልካሙ ሹምዬ
ባሕር ዳር፡ ግንቦት 17/2011ዓ.ም (አብመድ) የአማራ ብሔራዊ ንቅናቄ (አብን) ከጎንደር ከተማ ነዋሪዎች ጋር እየመከረ ነው።
በምክክሩ የአማራ ሕዝብ ጨቋኝ እንደሆነ ሲነገር መቆየቱና አማራ በሁሉም ዘርፍ ተወካይ እንዳይኖረው መደረጉ ተመላክቷል። ‹‹የነበረው ሥርዓት ፀረ አማራ ነው፤ ይህን ያመጣውም የብሔርተኝነት ፖለቲካ መጣመም ነው›› የሚሉ ሐሳቦችም ተነስተዋል።
የአማራ ብሔርተኝነት መመሥርት የአማራን ጥቅምና ኅልውናው አስጠብቆ ከሌሌች ብሔረሰቦች ጋር በእኩልነት የመኖር ሐሳብ እንደሆነም ነው በምክሩ የተገለጸው።
‹‹አብን ብሔርን መሠረት አድርጎ የተነሳ ቢሆንም ሌሎችን የሚጎዳ፣ የሚውጥ፣ የሚያስገብር ሳይሆን መነሻውን እኩልነት በማድርግ በእኩል ለመኖር የሚያልም ነው። ሌሎችን ብሔረሰቦች የመግፋት ዓላማ የለውም። ይህ ዓይነት መርህ አዋጭም አይደለም›› ያሉት የንቅናቄው የፖለቲካ ዘርፍ ኃላፊ አቶ መልካሙ ሹምዬ ናቸው።
አቶ መልካሙ ፍትሐዊ ተጠቃሚነት የንቅናቄው መሰሶ እንደሆነና መዝረፍና መቀማት አስፈላጊ ባለመሆኑ በፍትሐዊ መንገድ ተጠቃሚ ለመሆን እንደሚሠራም ተናግረዋል። ‹‹በኢትዮጵያ ውስጥ ያሉ ሕዝቦችን በጠላትነት አንፈርጅም፤ ጠላት ሕዝብ የለንም እህት ወንድም ነው ያለን። አብን ፍትሕ፣ ዴሞክራሲ እና እኩልነት መገለጫ መንገዶቹ ናቸው›› ነው ያሉት።
የአማራ ብሔርተኝነት በጎጥ ሳይከፋፈል፣ ከኢትዮጵያዊነት ሳያፈነግጥ፣ ለፍትሕ እና ለእኩልነት የሚሠራ መሆኑንም አቶ መልካሙ ተናግረዋል። የፌዴራሊዝም ሥርዓቱ ተስተካክሎ ሁሉንም ብሔረሰቦች እኩል ተጠቃሚ እንዲያደረግ መሠራት እንዳለበትም ነው ያሳሰቡት። ሁሉም ሕዝብ የሚሳተፍበት ሕገ-መንግሥታዊ ሥርዓት መጽደቅ እንደሚገባውም ነው የተናገሩት፡፡
‹‹አብን ለአማራ ሕዝብ ብቻ የቆመ ፓርቲ አይደለም። የትኛውም ዜጋ ፍትሕ ሲጓደልበት የሚጠይቅ እና የሚሠራ ነው›› ብለዋል አቶ መልካሙ በምክክር መድረኩ ባደረጉት ንግግር።
  </TEXT>
</DOC>
<DOC>
 <DOCNO>237</DOCNO>
   <TEXT>
﻿ከአማራ ብሔራዊ ንቅናቄ–የተሰጠ ሳምንታዊ የአቋም መግለጫ
***
አብን በአገር ውስጥና ከአገር ውጭ ከሚገኙ የዲፕሎማሲ ማኅበረሰብ ጋር የሚያደርገውን ግንኙነቱን አጠናክሮ ይቀጥላል።
*****
የአማራ ሕዝብ ሌሎች የኢትዮጵያ ወንድም ሕዝቦችን በማስተባበር አገርን እንደሙጫ አጣብቆ ለአገር አንድነት ሲል በርካታ አኩሪ ገድሎችን እየፈፀመ በደሙ ደማቅ ታሪክ እየፃፈ፤ ለልጆቹና ለልጅ ልጆቹ ኢትዮጵያ የምትባል ባርነትን አሻፈረኝ ብላ ራሷን አስከብራ የኖረች የነፃነት ቀንዲል የሆነች አገር ያወረሰ ታላቅ ሕዝብ ነው፡፡ ሆኖም ከባለፉት 50 ዓመታት ወዲህ በተለይም ባለፉት 27 ዓመታት ተቋማዊ ቅርፅ ተሰጥቶት በተሰራው አማራን የማስጠላት ሥራ እና በተነገረው የተዛባ ትርክት መሰረት አማራ ለአገር የከፈለው መስዋዕትነት እንደነውር ተቆጥሮበት በየሄደበት እንዲሳደድ፣ በታሪኩ እንዲያፍር እና ያለ ስሙ ስም ተሰጥቶት አንገቱን ደፍቶ እንዲኖር መደረጉ የአደባባይ ምስጢር ነው፡፡ የአማራን ሕዝብ የኅልውና አደጋ ለመመከት እና አማራ የሚያነሳቸውን የእኩልነትና የፍትኅ ጥያቄዎች ለማስመለስ በቁርጠኛና ኃቀኛ የአማራ ልጆች ሰኔ 3/2010 ዓ.ም የተመሰረተው የአማራ ብሔራዊ ንቅናቄ –አብን መላው የአማራ ሕዝብ ከተደቀነበት የኅልውና ስጋት ተላቆ በወርዱና በቁመናው ልክ ፍትኃዊ ድርሻውን ፤ ዘላቂ መብትና ጥቅሙን እንዲያስከብር የተደራጀ ትግል ለማድረግ ዓላማው አድርጎ የተመሰረተ አማራዊ አደረጃጀት ነው፡፡
የአማራ ብሔራዊ ንቅናቄ–አብን ከተመሰረተበት ጊዜ ጀምሮ የአማራን ሕዝብ ሁለንተናዊ የኅልውና አደጋ በመመከት አማራ በወርዱና በሚገባው ልክ በሁሉም መስክ እንዲወከል ለማድረግ ኅብረተሰቡን የማንቃት እና ለዚህ የሚረዱ አደረጃጀቶችንም በመዘርጋት ላይ ይገኛል፡፡ አብን ስለ አማራ ሕዝብ ጥያቄዎች፣ እያደረገ ስላለው የፖሊቲካ እንቅስቃሴና አማራጭ ሁሉንአቀፍ ፖሊሲዎቹ በአገር ውስጥና ውጭ ካለው የአማራ ሕዝብ ጋር መድረኮችን በመፍጠር ሰፊ ውይይቶችን በማድረግ ላይ ይገኛል፡፡ አብን በአገር ቤት በሁሉም የአማራ አካባቢዎች መድረኮችን እየፈጠረና ኅብረተሰቡን ከማወያየት በዘለለ ከአገር ውጭ ከሚገኙ አማሮች ጋር ስለ አብን የፖለቲካ እንቅስቃሴና ፕሮግራሞቹ፤ ስለ ወቅታዊ የአገራችን ሁኔታ እና የአማራ ሕዝብ ጥያቄዎች እና በውጭ የሚኖረው ማኅበረሰብ የንቅናቄያችንን ትግል ስለሚደግፍበት መንገድ ሰፊ ውይይቶችን በማድረግ ላይ ይገኛል፡፡ በዚህም በእስራኤል ውጤታማ ውይይቶችን አድርጎ «በእስራኤል የአብን ድጋፍ ሰጭ ማኅበር» አቋቁሟል።
ከሰሞኑ ደግሞ በአብን ከፍተኛ አመራሮች የተመራ የልዑክ ቡድን ወደ አውሮፓ በማቅናት በዚያ ከሚገኙ አማሮችና አገር ወዳድ ኢትዮጵያውያን ጋር ውይይት በማድረግ ላይ ይገኛል፡፡ እስከ አሁን በጀርመን ፍራንክፈርትና በሆላንድ አምስተርዳም ውይይቶችን ያደረገ ሲሆን በቀጣይም በፈረንሳይ ፓሪስና በስዊዘርላንድ ሉዛን ከሚኖሩ አማራዎች እና አገር ወዳድ ኢትዮጵያውያን ጋርም ስለ አብን የፖለቲካ ግቦች፣ የአማራ ብሔርተኝነትና የዲያስፖራ አማራዎች ሚና በተመለከተ ሰፊ ውይይት ለማድረግ ዝግጅቱን አጠናቋል።
እንደአማራ ብሔራዊ ንቅናቄ–አብን ግምገማ የአማራ ሕዝብ የገጠመውን ችግር የከፋ የሚያደርገው ደግሞ በአገር ውስጥ ብቻ ሳይሆን በዓለምአቀፉ ማኅበረሰብ ዘንድ አማራን በተመለከተ በተነዛው የተሳሳተ ትርክት ዓለምአቀፉ ማኅበረሰብ በአማራ ላይ የሚደርሰውን ሁሉንአቀፍ ችግር እንዳይሰማና ትኩረት እንዳይሰጥ መደረጉ ነው፡፡ ይሄን የተገነዘበው አብን የአማራ ሕዝብን ሁለንተናዊ ጥቅም ለማስጠበቅ፣ የተሳሳተውን ትርክት ለማረም ብሎም የዓለምአቀፉ ማኅበረሰብ ለአማራ ሕዝብ ጩኸት ጀሮውን እንዲሰጥ እና አማራ የገጠመውን የኅልውና አደጋ እንዲረዳ በርካታ የዲፕሎማሲ ሥራዎችን በአገር ውስጥና በውጭ ከሚኙ የተለያዩ አገራት ዲፕሎማቶች እና ከዓለም አቀፍ የሰብዓዊና ዲሞክራሲያዊ ተቋማት ጋር ውይይት በማድረግ ላይ ይገኛል፡፡
ከሰሞኑ በአውሮፓ የሚገኙ አማራዎችን እና አገር ወዳድ ኢትዮጵያውያንን ከማወያየት በተጨማሪም ባለፉት 50 ዓመታት በአጠቃላይና ባለፉት 27 ዓመታት በተለይ በአማራ ሕዝብ ላይ በማንነቱ ምክንያት ስለደረሱ የዘር ማጥፋት፣ ዘር ማሳሳት፣ ማንነት ገፈፋና ቅየራ፣ ጅምላ ጭፍጨፋ፣ እስር፣ ማፈናቀልና ማሳደድን ጨምሮ ተዘርዝረው ስለማያልቁ ወንጀሎች፤ ስለአማራ ሕዝብ የኅልውና ትግልና ጥያቄዎች ብሎም ስለአብን የፖለቲካ እንቅስቃሴ መቀመጫቸውን አውሮፓ ላደረጉ ዓለም አቀፍ የሰብዓዊ መብት ተቋማት በድርጅታችን አመራሮች ገለፃ ተሰጥቷል። በቀጣይም አመራሮቹ ከአውሮፓ ኅብረት ፓርላማ አባላትና ከሰብአዊ መብት ተቋማት የሥራ ኃላፊዎች ጋር በመገናኘት የአማራን የኅልውና ትግል በተመለከተ ውይይት ያደርጋሉ። በተመሳሳይ በአገር ቤትም ከሲውዘርላንድና ከአውስትራሊያ የዲፕሎማሲ ማኅበረሰብ ጋር መሰል ውይይት ተደርጓል፡፡
በቀጣይም መሰል የዲፕሎማሲያዊ ሥራዎችን ከጎረቤት አገራት እና ዓለም አቀፉ ማኅበረሰብ ጋር አጠናክሮ በመቀጠል ለአማራ ሕዝብ ሁለንተናዊ ዘላቂ ጥቅሞች መከበር እንደሚሰራ እየገለፅን ሕዝባችን እንደሁልጊዜውም ከአብን ጎን ተሰልፎ ለሁለንተናዊ ተጠቃሚነቱ እንዲታገል ጥሪያችንን እናቀርባለን።
አንድ አማራ ለሁሉም አማራ፥ሁሉም አማራ ለአንድ አማራ!
የአማራ ብሔራዊ ንቅናቄ–አብን
ኅዳር 14/2011 ዓ.ም
አዲስ አበባ፥ሸዋ፣ ኢትዮጵያ
  </TEXT>
</DOC>
<DOC>
 <DOCNO>238</DOCNO>
   <TEXT>
﻿የኢፌዴሪ መንግሥት ፍትኅን ለማስፈን የጀመረውን እንቅስቃሴ አስመልክቶ ከአማራ ብሔራዊ ንቅናቄ–አብን የተሰጠ መግለጫ
*****
አማራውን በጨቋኝነትና ቅኝ ገዥነት በመፈረጅ፤ ይህንን አማራ ጠል ጥላቻውንም በትግል ማንፌስቶነት ቀርፆ ደደቢት የወረደው ትሕነግ/ሕወኃት፤ በለስ ቀንቶት መንበረ ሥልጣን በመቆናጠጥ በአምሳሉ ጠፍጥፎ ከሰራቸው ብሔርተኛ ኃይሎች ጋር በመሆን አማራ–ጠል ትርክቱን ሥርዓትና ሥሪት በማድረግ ባለፉት 27 ዓመታት በአማራ ሕዝብ ላይ የዘር ማጥፋት፣ ዘር ማሳሳት፣ ዘር ማፅዳት፣ ማፈናቀል፣ ማሳደድ፣ ግድያ፣ ጅምላ ጭፍጨፋ፣ እስር፣ እንግልት፣የታሪክና ማንነት ዘረፋና ገፈፋ፣ ስም ማጠልሸት እንዲሁም ርስት ነጠቃ፣ ስልታዊ ማደኽየትና ሌሎችም ተዘርዝረው የማያልቁ መከራዎችንና ግፎችን አድርሷል።
በትሕነግ/ሕወኃት አገዛዝ ዘመን በሕዝባችን ላይ ታቅዶ የተፈፀመበት የግፍ መደብና ዝርዝር ተነግሮ የሚያልቅ አይደለም። ትላንት ስለተፈፀመብን ሰቆቃ ስንናገር እንደዋዛ የሚመለከተው ሰው ቁጥር ቀላል አልነበረም። ይኼን ወራዳ ሥርዓት በጫማ ስር ለማዋል በተደረገው ትግል ሲሳተፉ ዘግናኝ መከራዎችን ለተቀበሉት ወንድምና እህቶቻችን ያለንን ላቅ ያለ ክብር ለመግለፅ እንወዳለን። ተሰቃይተውና ሰማዕት ሆነው የእኛን የነፃነት ሕይወት ላቃኑት ለእነሱ ምስጋና እናቀርባለን። ይህ ድልና ዕድል የተገኘው በመሰረቱ ከአውሬ በታች የወረደ ስብዕና ከተላበሱ ግልሰቦችና መንጋዎች ጋር በመተናነቅ በተፈፀመ ታሪካዊ ተጋድሎ ነው።
በተለያዩ አጋጣሚዎች ደጋግመን እንደገለፅነው ሕዝባችን እውነታውን በቅጡ ከተረዳ መክቶ ድል የማድረጉ ጉዳይ ቀላል ነው። ያ ቀን በወሳኝ ትግል ሊመጣ ችሏል። የሕዝባችንን የሞት ሽረትና እንደዜጋ በማንነቱ እና በአስተሳሰቡ ምክንያት የሚደርስበትን ጥቃት ለመመከት የሚያደርገውን ትግል ለማድበስበስና መናኛ በሆነ ፍላጎት ለመቀየር በርካታ የማጠልሸት ፕሮፖጋንዳዎች ላይ ተሰልፈው የነበሩና ያሉት ሁሉ ኅሊና ቢኖራቸው ሊያፍሩ ይገባ ነበር። ትናንት ስንል የነበረው እና «ጥቃቱ ማንነትን መሰረት ያደረገ ነው» ስንል የነበረው እውነታ ዛሬ መንግሥታዊ ማረጋገጫ ተሰጥቶታል።
እኛም «የመጀመሪያው ኃላፊነት አንድ ወንጀልን በስሙ መጥራት ነው» ስንል «ዜጋ» በሚል የመጀቦኛ ገለፃና የወንጀለኞቹን የአዕምሮ ክፍል ያላገናዘበ ሐሳብ አደገኛ መሆኑን አስረግጠን ስናሳስብ ቆይተናል። አገራዊ ሰላምና ፍትኅ ሊሰፍን የሚችለው ጥፋተኞች በኃላፊነታቸዉ መጠን ተጠያቂ ሲሆኑና በፍትኅ አደባባይ ሲውሉ እና የካሳ ሥርዓት ሲዘረጋ ብቻ ነው እንደሆነ አብን በፅኑ ያምናል። የአማራ ሕዝብ ታሪካዊ ርስቶቹ በእነዚህ ሰዎች ተዘርፈውበታል። በእነዚህ ግዛቶች ውስጥ በሚኖረው የአማራ ሕዝብ ላይ ጅምላ ጭፍጨፋም ተፈፅሞበታል።
በአጠቃላይ በወያኔ አማራ–ጠልና ፀረ–ኢትዮጵያ ፕሮጀክት ምክንያት የዘር ማጥፋት ወንጀል ተፈፅሟል። ይሄም ነገ በአደባባይ የሚገለፅና የሚታመን ይሆናል። በዚህ ረገድ የዘር ማጥፋት ወንጀልን በሚመለከት እ.ኤ.አ የ1948 የወጣዉን ኮንቬንሽን የፍሬ ነገርና የሕግ መለኪያዎች የሚያሟላው በአማራ ሕዝብ ላይ የተፈፀመው የዘር ማጥፋት ወንጀል እንዲሁ ያለ ኃላፊነት የሚታለፍ አይደለም። ይህ ወንጀል ደግሞ በንስኃ፣ በምኅረትም ይሁን በይቅርታ የሚታለፍ አይደለም።
ዛሬ መንግስት በሕዝባችን ላይ ተነግሮ የማያልቀውን እና ለመናገር የሚከብደውን ዘረኛ ጥቃት የፈፀሙትን ወንጀለኞች በሕግ ፊት ለማዋል የወሰደውን ርምጃ እናደንቃለን። መንግስት በእነዚህ ዘርፈብዙ የወንጀል ተግባራት ላይ ተሰማርተው የነበሩትን አጥፊዎች በቁጥጥር ስር ለማዋል በሚያደርገው እንቅስቃሴ ሁሉ መላ ሕዝባችን አስፈላጊውን ትብብር እንዲያደርግ በተጠየቀዉ መሰረት በትጋት ተሰልፎ እንዲፈፅም ጥሪ እናቀርባለን።
መንግስት በዚህ መልኩ የጀመረዉን ፍትኅን የማስፈን ተግባር በተሟላ መልኩ እንዲያከናውን ጭምር እንጠይቃለን። የአማራ ብሔራዊ ንቅናቄ–አብን በዚህ ጉዳይ ላይ ፍፁም እና ፍትኃዊ የሆነ አቋም እንዳለው ይታወቃል። አሁን ማን ተወቃሽና ተጠያቂ እንደሆነ ለሁላችንም ግልፅ ሆኗል። አብን እንዲወለድ ገፊ ምክንያቶች ከነበሩት መካከል አንዱ ይህ በሕዝባችን ላይ ሲፈፀም የነበረው ነባራዊ ሰቆቃና ጥቃት ነው።
ስለሆነም አብን ለዚህ መንግስታዊ ርምጃ የሞራል፣ የፖለቲካና የማኅበራዊ ድጋፍ ለመስጠት ዝግጁ መሆኑን በአፅንኦት ለመግለፅ እንወዳለን። የኢፌዴሪ መንግስት የጀመረውን እርምጃ በዋናነት የምንደግፈውም የአማራ ሕዝብ ላለፉት 27 ዓመታት ሲታገልለት የቆዬ የፍትኃዊነትና የእኩልነት ጥያቄ በመሆኑና አብንም የሚታገልለት ዓላማ በመሆኑ ነው።
የኢፌዴሪ መንግሥት የዘር ማጥፋትን ጨምሮ የሰብዓዊ መብት ጥሰት የፈፀሙ ወንጀለኞችን ወደ ፍትኅ ለማምጣት የጀመረው እንቅስቃሴ የሚበረታታ ሆኖ፤ ከዚሁ ጋር ተያይዞ የግፍ ሰለባ የሆነው የአማራ ሕዝብ በመንግሥት ደረጃ ይቅርታ እንዲጠየቅ፥ ለደረሰበት ዘር ማጥፋት፣ ግፍና በደልም ተመጣጣኝ የልማት ካሳ እንዲከፈለው፣ አማራውን በጨቋኝነት የሚፈርጀው እና ሕዝባችንም ያልተሳተፈበት የኢፌዴሪ ሕገመንግስትም ሁሉንም የፖለቲካ ኃይሎች ባሳተፈ መልኩና በሕዝብ ውይይት እንዲሻሻል/እንዲቀየር፣ በማፍያ ቡድኑና ግብረአበሮቹ የፖለቲካ ውሳኔ ወደ ተለያዩ የአስተዳደር ክልሎች የተካለሉ የአማራ ታሪካዊ ርስቶችና ወገኖቻችን በተወሰዱበት አግባብ ወደ ቀደመው የአማራ አስተዳደር እንዲመለሱ፣ ሕግና ሥርዓትን በማስከበር ፍትኅን የማንገስ ጅማሮው ተጠናክሮ እንዲቀጥልና እንደአገር ሁሉንም ኃይሎች አሸናፊ የሚያደርግ የሰለጠነ ውይይትና ድርድር እንዲጀመር ጥሪ እያቀረብን ሁሉንም በእኩልነትና ፍትኃዊነት የምታስተናግድ ዴሞክራሲያዊት ኢትዮጵያን እውን በማድረግ ሂደት ሕዝባችንን በማስተባበር የሚጠበቅብንን የታሪክና ትውልድ አደራ ለመወጣት ያለንን ወትሮዝግጁነት ለመላው ሕዝባችን ማረጋገጥ እንወዳለን።
በመጨረሻም የመጨረሻው ኃቅ የማሳረጊያው ሳቅ የፍትኅ ብቻ እንደሆነ ሊሰመርበት ይገባል እንላለን!
አንድ አማራ ለሁሉም አማራ፥ ሁሉም አማራ ለአንድ አማራ!
የአማራ ብሔራዊ ንቅናቄ
ኅዳር 03/2011 ዓ/ም
አዲስ አበባ፥ሸዋ፣ ኢትዮጵያ
  </TEXT>
</DOC>
<DOC>
 <DOCNO>239</DOCNO>
   <TEXT>
﻿የአማራ ሕዝብና ግዛት አንድነትና ኢተነጣጣይነትን ከማስከበር ጋር በተያያዘ ከአብን የተሰጠ መግለጫ
*****
የአማራ ብሔራዊ ንቅናቄ–አብን ከሚታገልላቸውና ትግሉ የሚጠይቀውን መስዕዋትነት ሁሉ ለመክፈል ከዝግጁም በላይ ከሆነባቸው የአማራ ሕዝብ የኅልውና ጥያቄዎች ውስጥ የመጀመሪያው የአማራን ሕዝብና ግዛት አንድነትና ኢተነጣጣይነት ተፈጥሯዊ መብቱን ማስከበር ነው።
አማራ ጠል ኃይሎች ወደ ትግል ሲገቡ ጀምረው የአማራውን ሕዝብ በጠላትነት ፈርጀው የተነሱ፥ ይህንን የአማራ ጥላቻቸውን በትግል ሰነዳቸው ሳይቀር አካተው ሲታገሉ ኖረው በለስ ቀንቷቸው አገራዊ ሥልጣን ሲቆናጠጡ፥ አስቀድሞ የነበራቸውን የአማራ ጥላቻ መንግስታዊና ተቋማዊ ቅርፅ በመስጠት ሥርዓትና ሥሪት እንዲሆን አድርገዋል። አማራ ጠል ብሔርተኛ የፖለቲካ ኃይሎች አማራውን በነጠለና ባገለለ መልኩ፥ የአማራ ሕዝብ እንደሕዝብ ሳይሳተፍ፣ ሳይፈቅድና ይሁንታውንም ሳይሰጥ፤ ለበርካታ ሺህ ዓመታት የኖረባቸው ታሪካዊ ርስቶቹ በፖለቲካ ውሳኔ ወደ ተለያዩ የአስተዳደር ክልሎች እንዲካለሉ ተደርጓል።
የአማራ ታሪካዊ ርስቶች ወደ ተለያዩ የአስተዳደር ክልሎች ከተካለሉ በኋላም ልዩ ልዩ የሰፈራ ፕሮግራሞችን በመንደፍ ዴሞግራፊያዊ አለመመጣጠን እንዲፈጠር በማድረግ ነባር አማራዋችን የመዋጥ እና መሰልቀጥ ሁኔታዎች ከመኖራቸውም በላይ የየግዛቶች ታሪካዊ ባለቤት የሆኑትን አማራዎች ስልታዊ በሆነ መንገድ ቁጥራቸውን በመቀነስ የዘር ማሳሳት፣ ያለፈቃዳቸውና በተፅዕኖ ወደ ተካለሉባቸው አስተዳደሮች ማንነታቸውን የማስቀየር የማንነት ገፈፋ፣ የማንነት መገለጫዎቻቸውን እንዳያዳብሩና እንዳይጠቀሙ አፈናና ጫና በማሳደር የማንነት ቅየራ፣ አፋኝ ቢሮክራሲ በመፍጠር ተማረው እንዲሳደዱ ማድረግ፣ ማንነታችን ይከበርልን ጥያቄ ለምን አነሳችሁ የሚል ጅምላ እስር፣ ድብደባ፣ ዘር ማጥራት፣ በአማራነታቸው የማሸማቀቅና የመነጠል ኢሰብአዊ ድርጊቶች ተፈፅሞባቸዋል፤ አሁንም ድረስ ቀጥሏል።
የአማራ ብሔራዊ ንቅናቄ በተለይ በወልቃይት፣ ራያና መተከል ታሪካዊ ርስቶችና በእነዚህ ርስቶች በሚኖሩ አማራ ወገኖች ላለፉት 27 ዓመታት የታየው ዘር ማጥፋትና ፍጅት መቆም አለበት ብሎ ያምናል። መፍትሔውም በፖለቲካ ውሳኔ የተወሰዱ የአማራ ርስቶችና አማራ ወገኖች ወደ ነባራዊ የአማራ አስተዳደር በተወሰዱበት አግባብ በፖለቲካ ውሳኔ መመለስ ብቻ መሆኑን በአንክሮ ይገነዘባል። ከዚህ በተቃራኒ ትናንት ጥቅምት 23/2011 ዓ/ም የኢፌዴሪ መንግስት ከወሰንና ማንነት ጋር ተያያዥ ጥያቄዎችን ለመመለስ ገለልተኛ አጥኚ ኮሚቴ ማቋቋሙን በፌዴሬሽን ምክርቤት በኩል ይፋ አድርጓል። አብን የኢፌዴሪ መንግስትን አካሄድ አምርሮ ያወግዛል። ከማውገዝም ባለፈ መላውን የአማራ ሕዝብ ከጫፍ ጫፍ በማነቃነቅ በጽናት የሚታገለው መሆኑንም ይገልፃል።
የአማራ ብሔራዊ ንቅናቄ–አብን የኢፌዴሪ መንግስት ከወሰንና ማንነት ጋር የተያያዙ ጥያቄዎችን በገለልተኛ አጥኚ ኮሚቴ ለመፍታት ያስቀመጠውን አቅጣጫ የሚቃወምባቸው ነጥቦች የሚከተሉት ናቸው።
1) የአማራ ሕዝብ ታሪካዊ ርስቶች ባለቤት የአማራ ሕዝብ ነው። ይህ ኃቅ ተገርስሶ የአማራ ሕዝብ ሳይጠየቅ፣ ሳይሳተፍና ይሁንታውንም ሳይሰጥ በኃይልና በፖለቲካ ውሳኔ ወልቃይት፣ ራያና መተከልን ጨምሮ የተለያዩ የአማራ ሕዝብ ርስቶች ወደ ተለያዩ የአስተዳደር ክልሎች ተካለዋል። የተወሰዱ ርስቶች በኃይልና በፖለቲካ ውሳኔ የተደረጉ እንጂ በሕግና ኮሚቴ በማዋቀር በጥናት ስላልሆነ የተወሰዱ ርስቶችና ወገኖቻችን በተመሳሳይ መልኩ በፖለቲካ ውሳኔ ወደ ነባራዊ የአማራ አስተዳደር እንዲመለሱ ከማድረግ ውጭ ያለውን አካሄድ ሁሉ አብንም ሆነ መላው የአማራ ሕዝብ አይቀበለውም።
2) የፌዴሬሽን ምክርቤት የተቋቋመው ጥያቄ የሚቀርብባቸው የአማራ ርስቶችና ወገኖች በፖለቲካ ውሳኔ ወደ ተለያዩ የአስተዳደር ክልሎች ከተካለሉ በኋላ ነው። ይኸው መንግስታዊ ተቋም ለበዳይ ወገን ባደላ መልኩ ጥያቄያቸውን በሰላማዊ መንገድ ሲያቀርቡ በነበሩ ወገኖች መከራና ሲቃይ ሲያላግጥ የኖረ ነው። ይባስ ብሎም ፌዴሬሽኑን በአፈጉባዔነት የሚመሩት ግለሰብ ሕገወጡን የአማራ ርስቶች ቅርምትና በአማራ ወገኖች ላይ የደረሰውን የዘር ማጥፋት በጠንሳሽነት ያስፈፀመው ሕወኃት የሥራ አስፈፃሚ አባል በመሆናቸውና በቅርቡም ኃላፊነት በጎደለው ሁኔታ ለአንድ ወገን ባደላ መልኩ «ራያም ሆነ ወልቃይት መሬቱም ሆነ ሕዝቡ የትግራይ ነው» የሚል መግለጫ የሰጡ በመሆናቸው፥ በተለይ ከዚህ ጋር የተያያዙ የአማራ ሕዝብ ጥያቄዎችን በገለልተኝነት ይመራሉ ብለን አናምንም። ስለሆነም ከሕገመንግስት መጽደቅና መሰል ጥያቄዎችን ለመፍታትም መንግስታዊ ተቋም ከመደራጀቱ በፊት የፖለቲካ ውሳኔ ተወስኖ በኃይል ወደ ተለያዩ የአስተዳደር ክልሎች የተካለሉ አማራ ወገኖቻችንም ሆኑ ርስቶቻችን በኮሚቴ ይመለሳሉ ብለን ስለማናምን የመንግስትን ውሳኔ አንቀበለውም።
3) የኢፌዴሪ መንግስት አማራው የሕዝብና ግዛት አንድነትና ኢተነጣጣይነት ተፈጥሯዊ መብቱ እንዲከበርለት ያነሳውን የኅልውና ጥያቄ ለመፍታት ዳተኝነት ከማሳየቱም በላይ ጉዳዩን እልባት ለመስጠት እየሄደበት ያለው መንገድ ለጨቋኝና ጭቆና ውግንና የመቆም ያህል ነው። መንግስት የወልቃይት፣ ራያና መተከል ጉዳይ የመላው የአማራ ሕዝብ ጉዳይ መሆኑን ሆነ ብሎ በመርሳት በገለልተኛ አጥኚ ኮሚቴ ሽፋን ዛሬም የጉዳዩ ባለቤት የሆነውን የአማራ ሕዝብ ባላሳተፈና ባገለለ መልኩ እያደረገ ያለው አካሄድ ፈፅሞ ተቀባይነት የለውም። አብን ለዚህን ዓይነት መንግስታዊ አካሄድ ፈፅሞ እውቅና አይሰጥም። የተሳሳተውን የመንግስት አካሄድም መላ ሕዝባችንን አስተባብረን አምርረን በጽናት የምንታገለው ይሆናል። የመንግስት አካሄድ የጉዳዩ ባለቤት የሆነውን የአማራ ሕዝብ ያገለለ ስለሆነ አንቀበለውም።
በአጠቃላይ የኢፌዴሪ መንግስት እየሄደበት ያለው መንገድ ከአገራዊ አንድነትና የሕዝብ ለሕዝብ መተማመን ይልቅ አገርን የሚያፈርስና ጥርጣሬን የሚያነግስ፣ ላንድ ወገን ያደላና አማራውን ነጣይነ አግላይ በመሆኑ፤ የአማራ ብሔራዊ ንቅናቄ–አብን እንደማይቀበለው ያሳውቃል። ንቅናቄያችን የአማራ ሕዝብ የሕዝብና ግዛት አንድነትና ኢተነጣጣይነት ተፈጥሯዊ መብቱን ለማስከበር ባለፉት 27 ዓመታት ካደረገው ትግል የከፋና መራር ትግልም ከፊቱ እንደተደቀነ ይገነዘባል። ስለሆነም ሁሉም አማራ የኅልውና አደጋውን ለመቀልበስና የአማራን ሕዝብ ኅልውና ለማስቀጠል ትግሉን በባለቤትነት ጭምር ይዞ እንዲመራ ከአብን ጎን እንዲሰለፍ ጥሪያችንን እናስተላልፋለን።
አንድ አማራ ለሁሉም አማራ፥ ሁሉም አማራ ለአንድ አማራ!
አማራ በልጆቹ ትግል ታሪኩን ያድሳል!
የአማራ ብሔራዊ ንቅናቄ–አብን
ጥቅምት 24/2011 ዓ/ም 
አዲስ አበባ፥ሸዋ፣ ኢትዮጵያ
  </TEXT>
</DOC>
<DOC>
 <DOCNO>240</DOCNO>
   <TEXT>
﻿በዛሬው ዕለት የተካሄደውን ታላቅ የአማራ ሰልፍ አስመልክቶ ከአብን የተሰጠ መግለጫ
*****
የአማራ ብሔራዊ ንቅናቄ–አብን የአማራ ሕዝብ ሁሉንአቀፍ የኅልውና ጥያቄዎች ተግባራዊ መፍትሔ እንዲሰጥባቸው ከምስረታው ጀምሮ የትግሉ ባለቤት ለሆነው የአማራ ሕዝብ ሰፊ የግንዛቤ ማስጨበጫ ሥራዎችን በማከናወን ላይ ይገኛል። በዚህ ረገድ አብን አደረጃጀቱን ከማጠናከር ጎን ለጎን ከ60 በላይ የሕዝባዊ ውይይት መድረኮችን በመፍጠር በአማራ ሕዝብ ሁሉንአቀፍ የኅልውና ጥያቄዎች ላይ አንድ አይነት አረዳድ እንዲፈጠር አድርጓል። በየመድረኮቹ ሕዝባችን ያቀረባቸውን ተጨማሪ አስተያየቶችንና ጥቆማዎችንም ስትራቴጂካዊ ቅርፅ በመስጠት ከመንግስት ጋር ለሚኖረን ድርድር የአቋም ሰነዶችን በማዘጋጀት ሂደት በግብኣትነት ጥቅም ላይ ውለዋል። በየመድረኩ ያገኘናቸውን ለወደፊትም የምናገኛቸውን አስተያየቶችና ተጨማሪ የአማራ ሕዝብ የእኩልነትና ፍትኅ ጥያቄዎችም የአማራ ርዕይ (ርዕይ 2035) ብለን የምንጠራውን የ25 ዓመታት የአብን ፍኖተ ካርታ ዝግጅት ላይ ጥቅም ላይ የምናውል ይሆናል።
በአማራ ሕዝብ ሁሉንአቀፍ የኅልውና ጥያቄዎች ላይ መላ ሕዝባችን ወጥ አቋምና አረዳድ እንዲኖረው አብን ካስቀመጣቸው ስልቶች አንዱ ሰላማዊ ሰልፎችን በተቀናጄና በተናበበ ሁኔታ ማካሄድ ነው። በዚህም መሰረት ዛሬ ጥቅምት 18/2011 ዓ/ም ንቅቄያችን አብን ከአማራ አክቲቪስቶች፣ የአማራ ወጣቶች ማኅበር እንዲሁም የአማራ ተማሪዎች ማኅበር ጋር በመተባበር መላውን የአብን መዋቅር በማሳተፍ በአማራ ከተሞች በአይነቱ ልዩ የሆነ ሰልፍ አካሂዷል። በዚህ ሰልፍ የሕዝባችን ሁሉንአቀፍ የኅልውና ጥያቄዎችን ጨምሮ ወቅታዊ አንገብጋቢ ጉዳዮች በጉልህ እንዲሰሙ ተደርጓል።
በሁሉም ከተሞች ወጥነት ያላቸው መልዕክቶች በተመሳሳይ ድምፀት ተላልፈዋል። ሰልፎችም ያለምንም ችግር በሰላም ተጠናቀዋል። የአማራ ብሔራዊ ንቅናቄ–አብን ለታላቁ የአማራ ሕዝብ በዛሬው ሰላማዊ ሰልፍ እንደሁሌው ላሳየው የላቀ ጨዋነትና የትግሉ ባለቤትነት ስሜት ምስጋና ያቀርባል። ሰልፎቹ እጅግ የተናበቡና የተቀናጁ፣ ሰላማዊ እንዲሆኑ እንዲሁም አስቀድሞ የተቀመጣላቸውን ግቦች እንዲያሳኩ የየድርሻችሁን በንቃትና ብቃት ለተወጣችሁ መላው የአማራ አክቲቪስቶች፣ የአማራ ወጣቶች ማኅበር፣ የአማራ ወጣቶች ማኅበር፣ የአብን አባላትና ደጋፊዎች እንዲሁም ለፀጥታ አካላትና ለየከተማ አስተዳደሮቹ አመራሮች አብን ላቅ ያለ ምስጋናውን ያቀርባል። በቀጣይም በዛሬው ሰልፍ ሕዝባችን ያነሳቸውን ጥያቄዎች ለክልሉና የፌዴራል መንግስታት ሰንደን በማቅረብ አስቸኳይ መፍትሔ እንዲሰጥባቸውም ክትትልና ትግል የምናደርግ መሆኑን ለተከበረው ሕዝባችን እናሳውቃለን። ከመንግስት ጋር በአማራ ሕዝብ ሁሉንአቀፍ የኅልውና ጥያቄዎች ላይ የምናደርጋቸውን የውይይትና ድርድር ሂደቶችንና ውጤቶችንም ለሕዝባችን የምናሳውቅ መሆኑን ጨምረን እየገለፅን መላው አማራ ለትግላችን ውጤታማነት ከአብን ጎን እንዲቆምም ጥሪያችንን እናስተላልፋለን።
አማራ በልጆቹ ትግል ታሪኩን ያድሳል!
የአማራ ብሔራዊ ንቅናቄ
ጥቅምት 18/2011 ዓ/ም
አዲስ አበባ፥ሸዋ፣ ኢትዮጵያ
  </TEXT>
</DOC>
<DOC>
 <DOCNO>241</DOCNO>
   <TEXT>
﻿ከአማራ ብሔራዊ ንቅናቄ –አብን ብሔራዊ ምክር ቤት የተሰጠ መግለጫ
*****
የአማራ ብሔራዊ ንቅናቄ –አብን መላው የአማራ ሕዝብ ከተደቀነበት የኅልውና ስጋት ተላቆ በወርዱና በቁመናው ልክ ፍትኃዊ ድርሻውን ፤ ዘላቂ መብትና ጥቅሙን እንዲያስከብር የተደራጀ ትግል ለማድረግ ዓላማው አድርጎ የተመሰረተ አማራዊ አደረጃጀት ነው፡፡
አብን ከተመሰረተበት ከሰኔ 3/2010 ዓ.ም ጀምሮ በርካታ የአማራ ሕዝብን ትግል ወደፊት የሚያራምዱ እንቅስቃሴዎችን አድርጓል፡፡ ከእነዚህ መካከል በበርካታ ቦታዎች የአማራን ሕዝብ የማንቃት እና የማደራጀት ሥራዎች ተሰርተዋል፡፡ በበርካታ ከተሞች እና ወረዳዎች ሕዝባዊ ውይይቶችን እና የአደባባይ ስብሰባዎችን አከናውኗል፡፡
ከአገር ውስጥ እና ከአገር ውጭ ካሉ ድርጅቶች ጋር ለመስራት በጎ ጥረቶች ተደርገዋል፡፡ በውጭ አገር የሚኖሩ አማራዎችን በማንቃትና በማደራጀት ትግሉን ለመደገፍ የበኩላቸውን ን ሚና እንዲወጡ ጥረቶች ተደርገዋል፤ በመደረግም ላይ ናቸው፡፡
የአማራ ብሔራዊ ንቅናቄ–አብን ብሔራዊ ምክር ቤት ንቅናቄው ካሉት 3 ዋና ዋና ሥልጣን ተቋማት አንዱ ሲሆን ተቀዳሚ ተግባሩም የንቅናቄውን የሕግ አውጭነት ሚና በመያዝ ስትራቴጂካዊ በሆኑ ጉዳዮች ላይ አቅጣጫ በማስቀመጥ እንዲሁም የሥራ አስፈፃሚ ምክር ቤት የበጀት እና ዕቅድ አፈፃፀም ክንውን መገምገም እና ማፅደቅ ነው፡፡
በዚህ ስልጣኑ አግባብ ከጥቅምት 3/2011 ዓ.ም እስከ ጥቅምት 4/2011 ዓ.ም ድረስ ሁለተኛውን መደበኛ ጉባዔውን አካሂዷል፡፡ ጉባኤው፡-
ሀ) የሥራ አስፈፃሚውን የ4 ወራት የሥራ ክንውን ሪፖርት በማድመጥ ተወያይቶና ገምግሞ አፅድቋል።
ለ) የንቅናቄውን ያለፉትን የ4 ወራት የፋይናንስ ሪፖርት በማድመጥ ተወያይቶና ገምግሞ አፅድቋል።
ሐ) የ2011 በጀትና ዕቅድ ላይ ሰፊና ጥልቅ ውይይቶችን በማድረግ አፅድቋል፡፡
መ) የንቅናቄውን የውስጥ ተቋማት ግንኙነትና መዋቅራዊ አሰራር በተመለከተ በዝርዝር ተወያይቶ አቅጣጫ አስቀምጧል።
ከዚህ በተጨማሪ በወቅታዊ አገራዊና አካባቢያዊ ጉዳዮች ላይ በዝርዝርና በጥልቅ በመወያየት ጉባዔው አቋም ይዟል፡፡ ጉባዔው አፅዕኖት ሰጥቶ ከገመገማቸውና ተወያይቶ አቋም ከያዘባቸው አገራዊና አካባቢያዊ ጉዳዮች መካከል የሚከተሉት ዋና ዋናዎቹ ናቸው፡-
ሀ) የአዲስ አበባ ወጣቶች በህገወጥ መንገድ ወደ ተለያዩ እስር ቤቶች መጋዝ፣
ለ) የራያ አማራ ተማሪዎች በአፍ መፍቻ ቋንቋቸው ትምህርት የመማር ጉዳይ፣
ሐ) በማንነታቸው ምክንያት ከወልቃይት (ከርስታቸው) የተፈናቀሉ አማሮች ጉዳይ
መ) በጣና ኃይቅ እና በላሊበላ አብያተ ክርስቲያናት ሕንፃዎች ላይ የተጋረጡትን አደጋዎች በተመለከተ እንዲሁም
ሠ) ከቤንሻንጉል ጉምዝ ክልል ጋር ተያይዞ የተጋረጠውን የፀጥታና ደኅንነት እጦት በነዋሪዎች ላይ የደቀነውን ስጋት በተመለከተ ብሔራዊ ምክር ቤቱ በዝርዝር ተወያይቷል።
በመሆኑም ከላይ በተመለከቱት ወቅታዊ ጉዳዮች ላይ በመመርኮዝ የአብን ብሔራዊ ምክር ቤት የሚከተሉትን አቋሞች ይዟል:-
1) የአዲስ አበባን ወጣቶች በሕገወጥ መልኩ መታሰርና ግዞት በሚመስል መልኩ ወደ እስር ቤቶች እና ማሰልጠኛ ካምፖች መጋዝን ብሔራዊ ምክር ቤቱ በፅኑ ያወግዛል፡፡ያለ ፍርድ ቤት ትዕዛዝ/ውሳኔና የሕግ ሥርዓት (Due process of Law) የትኛውም የፖሊስ ተቋም ዜጎችን ያለፍላጎታቸው በግዞት መልኩ ወደ ሥልጠና ካምፖች በማስገደድ ማስገባት አይቻልም፡፡ ይህ ድርጊት በኢትዮጵያም ሆነ አገሪቱ በተቀበለቻቸው ዓለማቀፍ ስምምነቶችና ሕግጋቶች የማይደገፍ ሕገወጥ ነው ብለን እናምናለን፡፡ ስለሆነም የአዲስ አበባ ፖሊስ በግዞት መልክ ያሰራቸውን ዜጎች በፍጥነት እንዲፈታ እንጠይቃለን፡፡ የፌዴራል መንግስትም ይህንን ሕገወጥ ድርጊት በመኮነን ዜጎች ነፃነታቸውን እንዲያገኙ በአስቸኳይ እርምጃ እንዲወስድ እንጠይቃለን፡፡
2) ያለሕዝብ ፍላጎት ከወሎ አማራ ግዛት ተቆርሶ ወደ ትግራይ ክልል በተጠቃለለው የራያ አማራ ግዛት የትግራይ ብሔራዊ ክልላዊ መንግስት የዜጎችን በአፍ መፍቻ ቋንቋቸው የመማር ፍላጎት እና መብት በመገደብ የሚያደርገውን ሕገወጥ ድርጊት እናወግዛለን፡፡ በኢትዮጵያም ሆነ አገሪቱ በተቀበለቻቸው ዓለማቀፍ ስምምነቶችና ሕግጋት ሕፃናት በአፍ መፍቻ ቋንቋቸው የመማር ሙሉ መብት እንዳላቸው በግልፅ ተደንግጎ የሚገኝ ነው፡፡ ይህ በሆነበት ሁኔታ የራያ አማራ ተማሪዎች ተገደው ያለፍላጎታቸው በትግርኛ ቋንቋ እንዲማሩ የትግራይ ክልል መንግስት የሚያደርገውን ያልተገባ ድርጊት በፍጥነት እንዲያቆም እንጠይቃለን፡፡ ፌዴራል መንግስቱም ጣልቃ በመግባት በራያ አማራዎች ላይ የሚደርሰውን በደልና ግፍ በፍጥነት እንዲያስቆም እንጠይቃለን፡፡
3) በማንነታቸው ምክንያት አማሮች ከገዛ ርስታቸው ከወልቃይትና ጠገዴ በትግራይ ክልላዊ መንግስት ባለሥልጣናት ግፊት በሕገወጥ መንገድ እየተፈናቀሉ ነው፡፡ የአማራ ብሔራዊ ንቅናቄ –አብን ብሔራዊ ምክር ቤት ይህንን ድርጊት በፅኑ ያወግዛል፡፡ በአስቸኳይ እንዲቆምም ይጠይቃል፡፡ የትግራይ ብሔራዊ ክልላዊ መንግስት ከዚህ ድርጊቱ እንዲቆጠብ በጥብቅ እንጠይቃለን፡፡ የፌዴራል መንግስቱና የአማራ ብሔራዊ ክልላዊ መንግስት ለጉዳዩ ልዩ ትኩረት በመስጠት አማሮች ከገዛ ርስታቸው የሚፈናቀሉበት ሕገወጥ ድርጊት በአስቸኳይ እንዲቆም የበኩላቸውን ኃላፊነት እንዲወጡ አጥብቀን እንጠይቃለን፡፡
4) በላሊበላ ውቅር አብያተ ክርስቲያናት እና በጣና ኃይቅ ኃብቶቻችን ላይ እየደረሱ ያሉ ሰው ሰራሽ እና ተፈጥሯዊ ውድመቶች በእጅጉ ያሳስበናል፡፡ የፌዴራሉ መንግስትና የአማራ ብሔራዊ ክልላዊ መንግስት አስፈላጊውን ሁሉ እርምጃ በመውሰድ ኃብቶቻችንን እንዲታደጉ በጥብቅ እንጠይቃለን፡፡
5) በቤንሻንጉል ጉምዝ ክልል ከሰሞኑ በተፈጠረው የሰላም እና ፀጥታ መደፍረስ የተነሳ ዜጎቻችን ደኅንነታቸው አደጋ ላይ ወድቋል፡፡ የአማራ ብሔራዊ ንቅናቄ–አብን ብሔራዊ ምክር ቤት የፌዴራል መንግስቱና ጉዳዩ የሚመለከታቸው የክልል መንግስታት በአፋጣኝ እርምጃ እንዲወስዱ እና የዜጎችን ሰላምና ደኅንነት በማስጠበቅ የተለመደውን በሰላም የመኖር መብታቸውን እንዲያስከብሩ በጥብቅ ይጠይቃል፡፡
አንድ አማራ ለሁሉም አማራ፤ ሁሉም አማራ ለአንድ አማራ!
የአማራ ብሔራዊ ኝቅናቄ–አብን ብሔራዊ ምክርቤት
ጥቅምት 4/2011 ዓ.ም 
አዲስ አበባ፥ሸዋ፣ኢትዮጵያ
  </TEXT>
</DOC>
<DOC>
 <DOCNO>242</DOCNO>
   <TEXT>
﻿የአማራ ብሔራዊ ንቅናቄ (አብን) ለንቅናቄው የዞን አመራሮችና የብሔራዊ ምክር ቤት አባላት በተለያዩ ጭብጦች ላይ ግምገማዊ ስልጠና ሰጠ፤
***
የአማራ ብሔራዊ ንቅናቄ ለሁለት ቀናት ኅዳር 6 እና 7 ቀን 2012 ዓ.ም በባህርዳር ከተማ ባካሄደው ግምገማዊ ሥልጠና የድርጂቱን የ1 ዓመት ከ5 ወር አጠቃላይ የሥራ እንቅስቃሴ ምን እንደሚመስልና በዚህ ጊዜ የነበሩ ጥንካሪዎችንና ድክመቶች፤ አብንና የአማራ ብሔርተኝነት ስጋቶችና ተስፋዎች እንዲሁም የድርጅቱን ውስጣዊ ቁመና በተመለከተ ለብሔራዊ ምክር ቤት አባላት እና ከሁሉም አገሪቱ ክፍሎች ለተውጣጡ የዞን አመራሮች ለውይይት መነሻ ፅሁፎች በከፍተኛ አመራሮቹ በኩል ቀርቦ ሰፊ ውይይት ተደርጎበታል፡፡ 
በመጨረሻም በተሳታፊዎቹ በኩል የሐሳብና የተግባር አንድነት ለመፍጠር በሚያስችል መንገድ ቀጣይ የድርጅት ሥራዎች ላይ አቅጣጫ በማስቀመጥ ተጠናቋል፡፡
  </TEXT>
</DOC>
<DOC>
 <DOCNO>243</DOCNO>
   <TEXT>
﻿አብን የኢትዮጵያ አንድነት እንዲጠናከር በትኩረት እሰራለሁ አለ
126
Share
አሶሳ የካቲት 17/2011 የአማራ ብሔራዊ ንቅናቄ (አብን) የኢትዮጵያ አንድነት ለማጠናከር በትኩረት እንደሚሰራ ምክትል ሊቀመንበሩ ገለጹ።
ንቅናቄው ዛሬ በአሶሳ ከተማ ከሚገኙ አባላቱና ደጋፊዎቹ ጋር ተወያይቷል፡፡
ምክትል ሊቀመንበሩ አቶ በለጠ ሞላ በዚሁ ወቅት እንዳሉት ንቅናቄው ኢትዮጵያና ኢትዮጵያዊነት ጎልብቶ እንዲወጣ ያለሰለሰ ጥረት ያደርጋል።
በአንዳንድ ወገኖች የሚሰነዘርበት ትችትም አግባብነት እንደሌለውም ገልጸዋል።
ንቅናቄው የትኛውንም ሕዝብ በጠላትነት ፈርጆ እንደማይንቀሳቀስ አስረድተዋል፡፡
“ለአማራ ሕዝብ ተደራጅቶ መታገል የህልውና ጉዳይ ነው” ያሉት ምክትል ሊቀመንበሩ፣ባለፉት 27 ዓመታት ብሔሩ ላይ የደረሰው ግፍ ማብቃት አለበት ብለዋል፡፡
ከአማራ ክልል ውጪ በብዙ ሚሊዮኖች የሚቆጠሩ የብሔሩ ተወላጆች እንዳሉ የሚናገሩት አቶ በለጠ ፣ በክልላቸው በሠላም እንዳይኖር የሚፈልጉ አካላት ሆን ብለው በየአካባቢው ምክር ቤቶች ውክልና እንዳሳጡት አስረድተዋል፡፡
ይህ ሁኔታ ግን ከዚህ በኋላ መቀጠል  እንደሌለበት አቶ በለጠ ይናገራሉ፡፡
“ባለፉት 10 ወራት በአገሪቱ የታየውን ለውጥ አብን ይደግፋል” ያሉት አቶ በለጠ የሕዝቦች እኩልነት፣ ሠላምና አንድነት የሠፈነባት ኢትዮጵያ እንድትፈጠር ይሠራል ብለዋል፡፡
ሰሞኑን በአንዳንድ አካባቢዎች ለውጡን የሚገዳደሩ አዝማሚያዎች መታየታቸውን የሚናገሩት ምክትል ሊቀመንበሩ፣ የለውጥ ኃይሉ ችግሩን ፈጥኖ እንዲያስተካክል አስገንዝበዋል፡፡
በውይይቱ ከተሳተፉት የንቅናቄው አባላት መካከል አቶ ጸዳል ዳምጤ እንዳሉት “ጠንካራ የአማራ የፖለቲካ ድርጅት አለመኖር በተለይም ከአማራ ክልል ውጪ ያሉ የብሔሩ ተወላጆች በርካታ በደሎች እንዲፈጸምባቸው ምክንያት ሆኗል፡፡”
“በቤኒሻንጉል ጉምዝ ክልል የሚገኘው ከፍተኛ ቁጥር ያለው የአማራ ሕዝብ የሚፈለገው በምርጫና በግብር ወቅት ብቻ ነው” ያሉት አስተያየት ሰጪው፣ የብሔሩ ተወላጆች የሚፈልጉት ለሕዝቡ ጥቅም የሚቆም የፖለቲካ ፓርቲ ነው ብለዋል፡፡
“በአገሪቱ ለውጥ ስለመኖሩ እጠራጠራለሁ” የሚሉት እኚሁ አስተያየት ሰጪ፣ “አሁንም የአንድ ብሔር የበላይነት ተመልሶ እየመጣ ነው” ሲሉ ተናግረዋል፡፡
“የግለሰብ መብት ሲከበር የዜጎች መብት ይከበራል” የሚሉት ሌላው ተሳታፊ አቶ በየነ ዓለሙ  ደግሞ ከአማራዴሞክራሲያዊ ፓርቲ(አዴፓ) ጋር ተቀራርቦ የመሥራት ስምምነታችሁን ምን ያህል ተግባራዊ ታደርጋላችሁ የሚል ጥያቄ አንስተዋል፡፡
“አብን ከብሔር ይልቅ የዜግነት ፖለቲካ ቢከተል አይሻለውም ነበር ወይ? “ የሚል ጥያቄ ከሌሎች ተሳታፊዎች ለአብን አመራሮች ተነስቷል፡፡
ምክትል ሊቀመንበሩ በሰጡት ምላሽ በቤኒሻንጉል ጉሙዝ ክልል በአማራ ብሔር ተወላጆች ላይ የሚደረሰውን በደል ከክልሉ ከፍተኛ አመራሮች ጋር ውይይት በማድረግ እንደሚፈቱ አስታውቀዋል፡፡
በአብን  አዴፓ መካከል መሠረታዊ ልዩነት ቢኖርም፤ለህዝቡ ጥቅም ሲባል ግን በጋራ ለመሥራት ዝግጁ ነን ብለዋል፡፡
“ይህ ማለት ግን አብን በአዴፓ ይጠቃለላል ማለት አይደለም ፤ ይልቁንም ሌሎች ፓርቲዎች ወደ አብን ይጠቃለላሉ እንጂ” ሲሉ አብራርተዋል፡፡
የዜግነት ፖለቲካ በኢትዮጵያ እንዲተገበር  ፍላጎት ብቻ ሳይሆን፤ ጥረት ማድረጉን አመልክተዋል። በአገሪቱ ለዜግነት ፖለቲካ ምህዳር ባለመኖሩ ሳይሳካ መቅረቱን አስረድተዋል፡፡
አብን ወደ ብሔር ፖለቲካ ለመግባት የተገደደው በዚሁ ምክንያት ነው ብለዋል፡፡
“አሁን ጠንካራ ፖለቲካ አደረጃጀት በመፍጠር የአማራን ህልውና እውን ካደረግን በኋላ ከሌሎች የፖለቲካ ድርጅቶች ጋር በመደራደር ወደ ዜግነት ፖለቲካ እንገባ ይሆናል” ሲሉም የፓርቲውን የወደፊት አቅጣጫ አመላክተዋል፡፡
  </TEXT>
</DOC>
<DOC>
 <DOCNO>244</DOCNO>
   <TEXT>
﻿የአማራ ብሔራዊ ንቅናቄ(አብን) የ፩ኛ ዓመት ምስረታ በዓል በጎንደር
*** 
የአማራ ብሔራዊ ንቅናቄ (አብን) የተመሰረተበትን ፩ኛ ዓመት በማስመልከት የአብን የማዕከላዊ ጎንደር እና የጎንደር ከተማ አስተዳደር ማስተባበሪያ ቅ/ጽ/ቤቶች በጋራ ከጎንደር ከተማና አካባቢው ሕዝብ ጋር በተለያዩ መረሃ ግብሮች ለማክበር ተዘጋጅተዋል፡፡ በዕለቱ ለአማራ ሕዝብ የኅልውና ትግል ውድ ህይዎታቸውን የገበሩ ታጋዮች ይዘከራሉ። ለትግላችን ፈር ቀዳጆች እና ለትግሉ ከፍተኛ አስተዋፅኦ ላደረጉ አካላትና ግለሰቦችም ዕውቅና ይሰጣል። የአብን የአንድ ዓመት ጉዞ ይዳሰሳል፤ በአማራ ብሔርተኝነት ላይ ጥናታዊ ፅሑፍና የአማራን ታሪክ የሚዘክሩ የተለያዩ የጥበብ ስራዎች ይቀርባሉ፡፡ ስለሆነም እርሰዎ ሰኔ 2 ቀን 2011ዓ.ም ከጧቱ 2:00 ሰዓት ጀምሮ በአዲሱ የማእከላዊ ጎንደር ዞን አዳራሽ እንዲገኙ በአክብሮት ተጋብዘዋል፡፡
አንድ አማራ ለሁሉም አማራ፤ሁሉም አማራ ለአንድ አማራ!!!
  </TEXT>
</DOC>
<DOC>
 <DOCNO>245</DOCNO>
   <TEXT>
﻿አብን በአዲስአበባ የተቃውሞ ሠልፍ ሊጠራ ነው!!!
የአማራ ብሄራዊ ንቅናቄ (አብን) በአዲስአበባ የሚሊኒየም አዳራሽ ህዝባዊ መድረክ ለማዘጋጀት ፤ ከወራት በፊት ጀምሮ ጥረት እያደረገ መቆየቱ ይታወቃል፡፡ ይሁን እንጂ በከተማ መስተዳደሩና ጉዳዩ በቀጥታ በሚመለከታቸው አካላት ፤ በሚሠነዘሩ ማደናቀፊያ ምክንያቶች ሳይካሄድ እስካሁን ቆይቷል፡፡ ይህ በእንዲህ እንዳለ በትግስት ሁኔታዎችን ሲጠባበቅ የነበረው ንቅናቄአችን ፤ ከረዥም አሰልቺ ውጣውረድ በኃላ ፤ የፊታችን እሁድ የካቲት 24/2011 ዓ.ም መድረክ ለማድረግ የሚያስችለውን ፈቃድ ያገኘ ቢሆንም ፤ ለመድረክ ዝግጅቱ ከፍተኛ በጀት አውጥቶ እለቱን በመጠባበቅ ላይ ሳለ ፤ << አዳራሹን ለOMN የገቢ ማሠባሠባሠቢያ ሠጥተነዋል ፡፡ >> ፤ በማለት ለሶስተኛ ጊዜ ፤ ኢ-ፍትሀዊና ለአንድ ወገን ያደላ ብሎም ሆን ተብሎ የተደረገ አሻጥር ፈፅመውብናል፡፡ በዚህም ሳቢያ ንቅናቄአችን ከዚህ በላይ የሚታገስበት ሁኔታ ባለመኖሩ ፤ በቅርብ ቀን በአዲስአበባ ሊካሄድ የታሠበውን ህዝባዊ የአዳራሽ ስብሰባ ፤ ወደሠላማዊ ሠልፍ ለመቀየር ተገዷል፡፡ በመሆኑም በቀናት ውስጥ አዲስአበባ ላይ ታላቅ የተቃውሞ ሠልፍ እንደሚኖርና ቀኑም በቅርቡ ይፋ እንደሚደረግ ለማወቅ ተችሏል፡፡
  </TEXT>
</DOC>
<DOC>
 <DOCNO>246</DOCNO>
   <TEXT>
﻿የአማራው ማህበረሰብ የአማራ ብሔራዊ ንቅናቄ (አብን) እንዲጠነክር ከፈለጋችሁ እነኚህን አድርጉ፦
የአብን አመራሮች ሰው ናቸውና የራሳቸው ህይወት አላቸው። ህይወትን ለመምራት ደግሞ ራስን በተለያዩ ስራዎች ማሰማራት ይጠይቃል።
የአብን ከአስራ አራቱ ስራ አስፈጣሚዎች መካከል የሙሉ ጊዜያቸውን ሰጥተው የሚሰሩት በቢሮው ደረጃ የአብን ጽ/ቤት ኃላፊው Belete Kassa Mekonnen ብቻ ነው።
ሌሎቹ ደግሞ በዩኒቨርስቲ ተቋማት ፣ በመንግስት ሲክተር ተቋማት እንዲሁም በተለያዩ የስራ መስኮች ተቀጥረው የሚሰሩ ትንታግ ወጣቶች ናቸው።
በትርፍ ጊዜያቸው ራሳቸውን አጨናንቀው በ120 ከተሞች ከ130 በላይ ቢሮዎችን ከፍተው እየሰሩ ይገኛሉ። እነኚህ ስራዎች የሚሰሩት አብዛኛዎቹ በራሳቸው የገንዘብ ወጭ እና በህዝብ ትራንስፖርት እየተንቀሳቀሱ ነው። ሌላው የፓለቲካ ፓርቲ ግን በምን እንደሚንቀሳቀስ ከእኔ በላይ እናንተ ታውቁታላችሁ።
ዶክተር Dessalegn Chanie Dagnew
አቶ ክርስቲያን ታደለ ፀጋዬ
አቶ Belete Molla Getahun
አቶ Gashaw Mersha
አቶ ዳንኤል አበባው አንተነህ
አቶ Yesuf Ebrahim 
አቶ መልካሙ ሹምየ እንዲሁም ሌሎች የአብን ስራ አስፈጣሚዎች በየቀኑ ለአማራው ህዝብ ፍትሐዊ የሀብት ክፍፍል እንዲያገኝና የሚገባው ድርሻ እንዲያገኝ ከቀን ቀን የሚታገሉለት ዓላማቸው ነው ነገር ግን አሁንም እላለሁ፦
በመቶ ሽ ብሮች የሚቆጠር የቤት ኪራዮች በየወሪ ከህዝብ የሚሰበሰበውን ይከፍላሉ።
በቅርቡ እንኳን በኢትዮጵያ ሆቴል በተዘጋጀው ዝግጅት ቃል የገቡት ባለሀብቶች በትክክል እያገዙ አይደለም።
ዶክተር ደሳለኝ ጫኔ መኪና ሊገዛበት የሰበሰበውን ብሩን ለትግሉ አውሏል።
አቶ ዳንኤል አበባው ነጋዴ እያለ የሰበሰበውን ሀብትና ጥሪቱን ለአማራው ትግል አውሏል። 
ሌሎችም እንዲሁ።
እነኚህን ትንታግ የአማራ ብሔርተኞች ማገዝ ካልቻልን ነገ አማራው መድረሻው የት ነው የሚል ጥያቄ እናነሳለን ።
የትናንቱን የአማራ ስቃይ እንተወው እና በቅርቡ ምዕራብ ጎንደር ላይ በርካታ አማራዎች በመከላከያ ሲገደሉ ምንም ያላለ የፓለቲካ ፓርቲ ለአማራው ምኑ ነው። ዛሬ ደብረ ማርቆስ ላይ የግንቦት ሰባት አመራሮች ምን ይሰራሉ። አማራው ዛሬም ላም አለች በሰማይ ወተቷንም አላይ የሚል ጨዎታ እየተጫወተ ይገኛል ።
የአብን ስራ አስፈጣሚዎች ወደ ሙሉ ስዓት ትግል መመለስ አለባቸው።
የአብን ስራ አስፈጣሚዎች የሙሉ ስዓት ጥበቃ ያስፈልጋቸዋል። ነገ አንድ የአብን ስራ አስፈጣሚ ላይ ጉዳት ሲደርስ እየየው ማለት አያወጣም። ለዚህም የአማራ ዲሞክራሲያው ፓርቲ (አዴፓ) Asemahagn Aseres ትኩረት ሊሰጥበት ይገባል። የአብን መጠንከር ለአዴፓ ወንድም ጋሻ ነውና መጠላለፋ አያዋጣም።
የአማራ አክቲቪስቱ እና ጋዜጠኛAmanuel Abinet Ayalew Menber Meron Getu Miky Amhara ጥላሁን ፅጌ የሺሀሳብ አበራ Heaven Yohannes እንዲሁም ሌሎች ማህበረሰቡን በማነቃቃት ከዚህ በተሻለ መንገድ መሬት የወረደ ስራ መሰራት አለበት።
እንደመውጫ የአማራ ብሔርተኝት በአንድ ቀን አዳር አልተገነባም በአንድ ቀን አዳርም አይፈርስም።
ከዚህ በተሻለ ለመንቀሳቀስ አብንን መደገፍ ያሻል።
አሁንም በድጋሚ እንደመውጫ ያለአለቆቼ ፍቃድ እንዲህ ስለጻፍሁ ይቅርታ እጠይቃለሁ። ለማህበረሰባችን መጠንከር ስለምሻ ነው።
  </TEXT>
</DOC>
<DOC>
 <DOCNO>247</DOCNO>
   <TEXT>
﻿“በሳይበር የሚደረግ ጥቃት ከዓላማችን አላሰናከለንም” - ከዘ-ሐበሻ የተሰጠ መግለጫ
የአንባብያን ድምፅ: 5 / 5 Star ActiveStar ActiveStar ActiveStar ActiveStar Active
ነጥብ ይምረጡ   ነጥብ ይስጡ!
 Screen shot 2016 12 14 at 7 51 21 pm“እንኳን በሳይበር የሚደረግ ጥቃት ይቅርና የወያኔ ተገንጣይ መንግስት እስር ቤትም ከዓላማችን አላሰናከለንም” - ከዘ-ሐበሻ የተሰጠ መግለጫ
ዘ-ሐበሻ ድረገጽ ከተመሰረተች 9 ዓመት ሆኗታል። ባለፉት 9 ዓመታት በኢትዮጵያ ወቅታዊ ሁኔታዎችን መረጃ ከሚያቀብሉ የመረጃ መረቦች መካከል አንዷ በመሆን በአማራጭነት ሚድያነት አገልግላለች። በየዕለቱ ድክመቶቻችን በማረም ከዘመኑ ቴክኖሎጂ ጋር በመራመድ አሁንም ተመራጭና ተአማኒ ሚዲያ ለመሆን ተግተን እየሰራን ነው።
እንደሚታወቀው የዘ-ሐበሻ አዘጋጆች የሚዲያን ሥራ የጀመሩት እዚህ ስደት ላይ ከወጡ በኋላ አይደለም። በሃገር ቤት በኢትዮጵያ ነጻው ፕሬስ ውስጥ መስዋዕትነት የከፈሉ፣ የታሰሩ፣ የተገረፉና ብዙ መስዋዕትነት በከፈሉ ጋዜጠኞች የምትዘጋጅ ድረገጽ ናት።
ዘ-ሐበሻ ድረገጽ በተለይ ዕድሜያቸው ከ18 - 45 ዓመት ክልል ውስጥ በብዛት የምትጎበኝ፣ ወቅታዊ መረጃዎችንም በፍጥነት የምታደርስ መሆኗ የሕወሓትን መንግስት ሁሌም እንዳስደነገጠች ነው። ባለፉት 9 ዓመታት በተለይ በእነዚህ ዕድሜ ክልሎች ባሉ ወገኖች ድረገጻችን በመጎብኘቷና በአብዛኛው 75% የሚሆነው የዘ-ሐበሻ ድረገጽ ጎብኚም ከኢትዮጵያ መሆኑ ያበሳጨው የሕወሓቱ መንግስት በርካታ ብሮችን በማፍሰስ ዘ-ሐበሻ የምታስተላልፈውን ነጻና ያልተገደበ መረጃ ለማፈን ብዙ ጥረቶችን አድርጓል። ዘ-ሐበሻ ድረገጽን በሶስተኛ ወገን እንዲሸጥለት ከመጠየቅ አንስቶ ኮምፒውተሮቻችንን ከማጥቃት እስከ አዘጋጆቹ ቤተሰብ ድረስ ሄዶ የሕወሓት መንግስት ያላደረገው ያልሞከረው ነገር የለም። አዘጋጆቹን በአካልና በንብረቶቻቸው ላይ ለማጥቃትም ብዙ ተሞክሮም ነበር።
Screen shot 2016 12 14 at 7 51 21 pm
ባለፉት 9 ዓመታት የደረሰብን ፈተና እንዲህ በትንሹ ተጽፎ የሚያልቅ ብቻ አይደለም። ዘ-ሐበሻ ድረገጽን ሃክ ለማድረግ ብዙ ወጪዎችን የሚያፈሰው የሕወሓት መንግስት ከድረገጻችን በተጨማሪ ወደ አንድ ሚሊዮን የሚጠጋ ተከታይ ያለውን የፌስቡክ ገጻችንን ሃክ እስከማድረግ ደርሶ እንደነበር የቅርብ ጊዜ ትዝታችን ነው። የፌስቡክ ገጻችንን ሃክ አድርገው የነበሩ የሕወሓት ተላላኪዎችም በሕግ የሚገባቸውን እርምጃ አግኝተዋል።
ይህን በሕወሓት መንግስት የሚደርሰውን የሳይበር ጥቃት ለማምለጥ ዘ-ሐበሻና አዘጋጆቿ በየ6 ወሩ ኮምፒውተሮቻቸውን ይቀያይሩ ነበር። ብዙ ገንዘብ በማውጣትም የሳይበር ዘገበኛዎችን (ሴክዩሪቶዎችን) በመጫንም ጥቃቱን ስንከላከል ቆይተናል። በዚህም መሃከል ግን ዘወትር ነጻ ሚዲያዎችን ለማፈን የማይተኛው የሕወሕት መንግስት እንደገና በዛሬው ዕለት ራሳቸውን “ጋዛ ሃከርስ” ብለው የሚጠሩ ሃከሮችን በመቅጠር የዋና አዘጋጁን ኢሜይል ሃክ በማድረግ እንዲሁም ድረገጹን ሃክ አድርገው በመቆጣጠር ለተወሰነ ሰዓታት ሲያውኩን ውለዋል።
የሕወሓት መንግስት የአዘጋጆቹን ኢሜይል ሃክ ቢያደርግ የሚያገኘው ምንም ምስጢራዊ መረጃ አይኖርም። ዘ-ሐበሻ መረጃን ለሕዝብ ከማድረስ ውጭ ሌላ ምንም ዓይነት ተልዕኮ የሌላት በመሆኑ ምናልባት ወያኔዎች ኢሜሎቻችንን ቢበረብሩ የሚያገኙት ዞሮ ዞሮ በድረገጻችን ላይ በይፋ ተጽፈው የሚያገኟቸውን ጽሁፎች ብቻ ናቸውና ለልፋታቸውና ላጠፉት ገንዘብ ኪሳራቸው አስደስቶናል። ድረገጻችንን ግን ሃክ ባደረጉትና ጥቃት በፈጸሙበት ቁጥር ግፋ ቢል እኛን የሚያስወጣን ገንዘብና መረጃ ልናደርሰበት የምንችልበትን ውድ ጊዜ ብቻ ነው።
ስለሆነም የሕወሓት መንግስት አንድ ሊገነበዘበው የሚገባው ትልቅ ነገር አለ። የዘ-ሐበሻ አዘጋጆች በሃገር ቤት የስርዓቱን ማሰቃያ እስር ቤቶችንና ጨለማ ክፍሎችን እነማዕከላዊን፣ ከርቸሌን፣ 3ኛ ፖሊስ ጣቢያንና ሌሎችንም በመቅመስ የቆሙለትን ዓላማ ያጠነከሩ እንጂ በደረሰባቸው እስር የተፍረከረኩ አይደሉም። ዛሬም በሳይበር ሕወሓት በሚያደርስብን ጥቃት ከአቋማችን ምንም ፍንክች እንደማያደርገን፣ እንደውም በተጠቃን ቁጥር እንደምንጠነክር እንዲገነዘቡት ለመግለጽ እንወዳለን። ለዚህም ነው በመግቢያችን ላይ “እንኳን በሳይበር የሚደረግ ጥቃት የወያኔ ተገንጣይ መንግስት እስር ቤትም ከዓላማችን አላሰናከለንም” ያልነው።
========================= መቀመጫቸውን አሜሪካ ያደረጉ አንደ “ዘ ሎስ ኤንጅልስ ታይምስ”፣ “ሺካጎ ትሪቢዩን” እና “ባልቲሞር ሳን” የተሰኙ ንብረትነታቸው የትሪቢዩን አታሚዎች የሆኑ ጋዜጦች በሳይበር ጥቃቱ ምክንያት የስርጭት መስተጓጎል ገጥሟቸዋል፡፡ የ“ዘ ዎልስትሪት ጆርናል” እና “ኒውዮርክ ታይምስ” የአሜሪካ ምዕራባዊ ዳርቻ እትም ጋዜጦችም አንዲሁ የሳይበር ጥቃቱ ሰለባ መሆናቸውን ተገልፆዋል። ስለ ሳይበር ጥቃቱ እውቀት አለው የተባለለት ምንጭ ለኤል.ኤ ታይስምስ እንደገለፀው ከሆነ ጥቃቱ መረጃን ከመመዝበር ይልቅ የጋዜጦቹን መሰረተልማቶች በተለይም ሰርቨሮቹን በማውደም ላይ ያነጣጠረ ስለመሆኑ ይናገራል። የሳይበር ጥቃቱ ምልክቶች ባሳለፍነው አርብ መታየቱን እና በአጭር ግዜያት ውስጥም በመላው ማተምያቤቱ መሰራጨቱን ነው አታሚው ድርጅት የገለፀው። የአሜሪካው ሆምላንድ ሴኪዩሪቲ በበኩሉ ጉዳዩን በተመለከተ “ጠንካራ የሳይበር ጥቃት የተለያዩ ጋዜጦችን ሰለባ ስለማድረጉ መረጃዎች አሉን፤ ችግሩን ይበልጥ ለመረዳት ከመንግስታችን እና ከዘርፉ ባለድርሻ አካላት ጋር በጋራ እየሰራን እንገኛለን” ብሏል
  </TEXT>
</DOC>
<DOC>
 <DOCNO>248</DOCNO>
   <TEXT>
﻿የብሔራዊ የሳይበር ደህንነት ሳምንት በተለያዩ መርሃግብሮች እየተከበረ ነው
Wed, Nov 06, 2019በሳሙኤል ዳኛቸው ሳይንስና ቴክኖሎጂ
የኢንፎርሜሽን መረብ ደህንነት ኤጀንሲ (ኢመደኤ) የብሔራዊ የሳይበር ደህንነት ሳምንትን ምክንያት በማድረግ ለቁልፍ መሠረተ-ልማት ተቋማት አመራሮችና ባለሞያዎች በሳይበር ደህንነት ዙሪያ የግንዛቤ ማስጨበጫ መድረክ አካሂዷል፡፡
በዛሬው የምክክር መድረክና አውደ ጥናት ላይ ከቁልፍ መሠረተ-ልማት ተቋማት የተውጣጡ አካላት ስለሳይበር ደህንነት ገለጻ ተደርጎላቸዋል፡፡
በኢመደኤ የሳይበር ደህንነት ገቨርናስ እና ማኔጅመንት ዲቪዥን ኃላፊ አቶ ተመስገን ቅጣው የሳይበርና የሳይበር ደህንነት ፅንሰ ሀሳቦችና ዓላማዎች፤ የሳይበር ጥቃት በኢትዮጵያ፤ የቁልፍ መሠረተ-ልማት ተቋማት የሳይበር ደህንነት ነባራዊ ሁኔታ እና በሳይበር ደህንነት መፍትሔዎች ዙሪያ ማብራሪያ ሰጥተዋል፡፡
የቁልፍ መሰረተ ልማት ተቋማትን ደህንነት ማረጋገጥ ማለት ሀገራዊ ሉዓላዊነት፣ ማንነት፣ ደህንነት፣ ኢኮኖሚያዊ ዕድገት እና በራስ መተማመንን የማረጋገጥ ጉዳይ እንደሆነ ተናግረዋል፡፡
የአብዛኞቹ ተቋማት ተጋላጭነት የሚመጣው ለሳይበር የማይመጥን ዕይታ መኖር ፣ ተፈላጊ ስትራቴጂዎችና ሥርዓቶች አለመዘርጋት፣ የደህንነት ንቃተ-ህሊና እንዲሁም ባህል አለመዳበር፣ የሰው ሃይል አቅም አለመኖር እና የቴክኖሎጂ ጥገኝነቶች የተነሳ እንደሆነ አቶ ተመስገን አስረድተዋል፡፡
በቁልፍ መሠረተ-ልማት ተቋማት ላይ ያሉ ክፍተቶች ከመሙላት አኳያ የተቋማቱ የሳይበር ደህንነት አመራር እና አስተዳደር ሥርዓት ሊበጅላቸውና ዋና ሥራ ተደርጎ ሊወሰድ እንደሚገባ፤ የሰው ሃይልን የሳይበር ደህንነት ንቃተ-ህሊና የማሳደግ ሥራዎች በጠንካራና ተከታታይነት ባለው መንገድ ሊሰሩ እና የዘመነ የሳይበር ደህንነት ማስጠበቂያ ቴክኖሎጂዎች ሊበጁላቸው እንደሚገባ ተገልጿል፡፡
በአሁኑ ወቅት በዓለም አቀፍ ደረጃ የሳይበር ጥቃት የሚፈጽሙ የተለያዩ አካላት እንዳሉ ያወሱት ኃላፊው፤ ከእነዚህ ውስጥ ዋነኞቹ ታዳጊ አጥቂዎች፣ የተቋማት የውስጥ ሠራተኞች፣ አጋር አካላት፣ የተደራጁ ወንጀለኞች፣ አሸባሪዎች እና በመንግስታት የሚደገፉ አካላት እንደሆነ አብራርተዋል፡፡
በአውደ ጥናቱ የቁልፍ መሠረተ ልማት ተቋማት ተሳታፊዎች ከገለጻዎቹ አይን ገላጭ መረጃዎችን እንዳገኙ ገልፀው ፤ ከተቋማቸው ነባራዊ ሁኔታ እና በገለጻ በተነሱ ሀሳቦች ዙሪያ ያላቸውን ጥያቄዎች አንስተው ከመድረኩ ምላሽ ተሰጥቶባቸዋል፡፡
ተሳታፊዎች ከገለጻው በኋላ በኢመደኤ የተዘጋጀውን የቴክኖሎጂ ምርትና አገልግሎት ማሳያ አውደ ርዕይ ጎብኝተዋል፡፡
  </TEXT>
</DOC>
<DOC>
 <DOCNO>249</DOCNO>
   <TEXT>
﻿
#አምስተርዳም ፔትሮልና ዲዝል ሚጠቀሙ #ተሽከርካሪዎች ከ2030 በኋላ #ከተማይቱ ውስጥ እንዳይንቀሳቀሱ እገዳ ጣለች ! #እርምጃው በአካባቢው አሳሳቢ እየሆነ ላለው የአየር ንብረት #ለውጥ በከፍተኛ ደረጃ የሚቀንስ ነው ተብሏል !
#የራሽያው ፕሬዝዳንት ቭላድሚር ፑቲን የአገራቸው #የኢንተርኔት ኮኔክሽን ከሌላው አለም እንዲገለል ሚያደርግ #ህግ ባለፈው ሳምንት አጽድቀዋል !
#ባሳለፍነው ወር ክራይስት #ቸርችና ሁለት #መስጊዶች ላይ በተፈጸመው የሽብር ድርጊት ፌስቡክ ላይ በቀጥታ ስርጭት መተላለፉን ተከትሎ #በቀጣይ ወር የአለማችን ሀያል አገራት #መሪዎችና ስመጥር #የቴክ ኩባንያ አመራሮች #የሽብር ድርጊትና ስርጭቱን #ለመቀነስ የሚያስችል #ስምምነት ይፈራረመሉ !
#የአውሮፓ ፓርላማ በመቶ ሚልዮን ለሚቆጠሩ አውሮፓውያን #የባዮሜትሪክ ዳታቤዝ (የመረጃ ቋት) እንዲገነባ ውሳኔ አስተላልፏል !
አሜሪካ, #በህዋዊ (Huawei) መሪነት እየተገነባ ያለው የ #5G ቴክኖሎጂ ዝርጋታ #የሳይበር ሴኩሪቲ አደጋ ሊያስከትል ይችላል ስትል #ኩባንያውን ወቀሰች ! 
(የኢንግሊዝ መንግስት በአገሪቱ ውስጥ ለሚጀምረው የ #5G ዝርጋታ ከHuawei ጋ ስምምነት ላይ መድረሱንና የአሜሪካ መንግስት, Huawei #ከቻይና የስለላ ድርጅት ድጋፍ ይደረግለታል ስትል መጠቆምዋን መዘገባችን ይታወሳል)
ወድ #የቴክሳቪ ቤተሰቦች #ቻናሉን ለወዳጅ ዘመዶቻችሁ #በማጋራት የበኩላችሁን ድርሻ ስለምትወጡ #እናመሰግናለን !
👇👇👇👇👇
@TechSavvi 
@TechSavvi
587 views
Tech Savvy
, edited  
13:13
May 6
ᎢᎬᏟᎻ ᏚᎪᏙᏙY
​​​​"#በኢትዮጵያ ላይ #የሳይበር_ትንኮሳ እየተቃጣ ነው" ይለናል INSA 🤔🤔
------------------------------------------------
#በሃገሪቱ በ2011 ዓ.ም የተሰነዘሩ የሳይበር ጥቃቶች ካለፉት ሁለት ሩብ አመቶች በ3ኛው ሩብ ዓመት የሳይበር ጥቃት መጠን #በሶስት እጥፍ አድጓል፡፡
#በሃገሪቱ ያሉ ወሳኝ #መሰረተ_ልማቶችን ያነጣጠረው የሳይበር ጥቃቱ የአጥፊ #ሶፍትዌሮች(malware) ማሰራጨት ፣ድረ-ገጾች ማጥቃት ፣የሳይበር ትንኮሳዎች መፈጸም ፣መሰረተ-ልማቶችን ለማጥቃት ቅኝቶችን ማድረግ ወንጀለኞቹ #ያነጣጠሩባቸው መስኮች ነበሩ፡፡
እነዚህ #የተሰነዘሩ እና ሊሰነዘሩ የነበሩ የሳይበር ጥቃቶች #በኢንፎርሜሽን_መረብ_ደህንነት_ኤጀንሲ አማካኝነት ከሽፈዋል፡፡
ባለፉት #ዘጠኝ ወራት ብቻ በሃገሪቱ 488 አደገኛ የሚባሉ የሳይበር ጥቃት ሙከራዎች የተፈጠሩ ሲሆን በድረ-ገጾች ላይ የተቃጣው #ከፍተኛውን ድርሻ በመውስድ ከአጠቃላዩ (39.9) በመቶ ይዟል፡፡
በወሳኝ መሰረ-ልማቶች ላይ ጥቃት ለመፈጸም የተደረጉ #ቅኝቶች 17.6 በመቶ እንዲሁም #ወዳልተፈቀደ የኮምፒውተር ስርዓቶች ሰርጎ የመግባት ተግባር 14.95 በመቶ ተከታዩን ደረጃ ይዘዋል፡፡
#አብዛኛዎቹ የሳይበር ጥቃት እንቅስቃሴዎች ጥቃት #ከመፈጸማቸው በፊት በቅኝት ላይ ሳሉ እንቅስቃሴያቸው ተገቷል፡፡
#ለሳይበር ጥቃት የተጋለጡ ሲስተሞች ፣ የኮምፒውተር ስርዓቶች እና መጠቀሚያ መሳሪያዎችን #ክፍተት በመለየትም ክፍተቱን የመሙላት ስራ ተከናውኗል፡፡
በአለም አቀፍ ደረጃ ያለው ተሞክሮም በየወቅቱ #የሳይበር ጥቃት መጠን እያደገ ሲሆን በሃገራችን ባለፉት 3 ወራት የተቃጣው የሳይበር ጥቃትም ከ3 እጥፍ በላይ ጨምራል፡፡
#በኢትዮጵያ ከጊዜ ወደ ጊዜ #ከኢንተርኔት ጋር የተገናኙ ስርአቶች እንዲሁም ወሳኝ የሚባሉ መሰረት ልማቶች #ከኮምፒውተር ጋር የተገናኙ በመሆናቸው ከፍተኛ ጥንቃቄ ሊደረግ ይገባል፡፡
  </TEXT>
</DOC>
<DOC>
 <DOCNO>250</DOCNO>
   <TEXT>
﻿የኢትዮጵያ መንግስት ላይ በቀን ከ 1ሺ በላይ የሳይበር ጥቃት ሙከራ ይፈጸምብኛል አለ
ኢሳት (ሚያዚያ 27 ፥ 2008)
አዲስ የኢንተርኔት አጠቃቀም ረቂቅ አዋጅን በህግ ለማጽደቅ በዝግጅት ላይ የሚገኘው የኢትዮጵያ መንግስት በየዕለቱ ከ1ሺ በላይ የሳይበር ጥቃቶችን በሃገሪቱ ይፈጸማሉ ሲል ገለጠ።
የሰብዓዊ መብት ተሟጋች ተቋማትና ግለሰቦች በበኩላቸው ረቂቅ አዋጁ በአለም አቀፍ ደረጃ የተቀመጡ የሰብዓዊ መብቶች የሚጻረር እንደሆነ መግለጽ መጀመራቸውን ከሃገር ቤት የተገኘው መረጃ አመልክቷል።
በረቂቅ አዋጁ ላይ ለመምከር ረቡዕ በአዲስ አበባ ከተማ በተካሄደ የውይይት መድረክም የተለያዩ አካላት ረቂቅ አዋጁ የግለሰብ መብቶችን ሊጋፋ የሚችል በመሆኑ ማሻሻያ እንዲደረግበት ሃሳብ ማቅረባቸውም ታውቋል።
ለምርመራ ስራም ከአስፈጻሚ አካል ይልቅ በአብዛኛው የአገሪቱ ህግ ለመርማሪው አካል ትዕዛዝ መስጠት ያለበት ፍርድ ቤት እንጂ አስፈጻሚ አካል መሆን አይገባውም ሲሉ ቅሬታ ማቅረባቸውንም ከሃገር ቤት ከተገኘ መርጃ ለመረዳት ተችሏል።
በቅርቡ ይጸድቃል ተብሎ የሚጠበቀው ይኸው ረቂቅ በአዋጅ ግለሰቦች በኢንተርኔት አገልግሎት ላይ የሚያደርጉትን እንቅስቃሴ በመቆጣጠር ወንጀል እንዲመሰረትባቸው የሚያደርግ እንደሆነ በረቂቅ አዋጁ ሰፍሯል።
ይሁንና የሰብዓዊ መብት ተሟጋች ድርጅቶች ረቂቅ አዋጁ ከጸረ-ሽብርተኛ አዋጁ ህጉ በባሰ መልኩ የዜጎችን ነጻነት የሚጋፋ ነው ሲሉ ተቃውሞን እያቀረቡ ይገኛሉ።
በየዕለቱ ከአንድ ሺ በላይ የሳይበር ጥቃቶችን በሃገሪቱ እንደሚፈጽሙ ያስታወቀው የመረጃ መረብ ደህንነት ኤጀንሲ በበኩሉ ድርጊቱ አሳሳቢ ደረጃ ላይ መድረሱ ህጉን ማፅደቁ አስፈላጊ ሆኖ መታመኑን ገልጸዋል።
በኤጀንሲው የህግና ፖሊሲ ጥናት ዳይሬክተር የሆኑት አቶ ኢሳያስ ካሳ፣ የሳይበር ጥቃቶቹ የኢንፎርሜሽን መሰረተ ልማቶች ላይ ያነጣጠሩ ናቸው ሲሉ አስታውቀዋል።
ይሁንና፣ በየዕለቱ ይፈጸማሉ የተባሉት የሳይበር ጥቃቶች በማን አካል የሚፈጸም እንደሆነ ዝርዝር መረጃን ያልጠሰጠ ሲሆን ረቂቅ አዋጁ በቅርቡ ህግ ሆኖ ይጸድቃል ተብሏል።
የኢትዮጵያ መንግስት በሚሊዮን ዶላር የሚቆጠር ገንዘብን በመመደብ ከአንድ የጣሊያን ኩባንያ የረቀቁ የኢንተርኔት የስለላ ተግባርን ለመፈጸም የሚረዱ ቁሳቁሶችን ሲቀበል መቆየቱ ይፋ መደረጉ ይታወሳል።
የኢትዮጵያ መንግስት ይሁንኑ አገልግሎት የግለሰብ እንዲሁም የጋዜጠኞችንና የፖለቲካ አመራሮችን የግል ስልኮችንንና የኤሌክትሮኒክስ መሳሪያዎችን ለመሰለል ሲጠቀም መቆየቱም በተለያዩ አካላት ይፋል መደረጉ ይታወቃል።
ይሁንና፣ መንግስት በተቃራኒው የሳይበር ጥቃት ሰለባ እየሆነ መምጣቱን በመግለፅ አዲስ አዋጅ በማዘጋጀት ላይ መሆኑን ይገልጻል።
  </TEXT>
</DOC>
<DOC>
 <DOCNO>251</DOCNO>
   <TEXT>
﻿በወያኔ አገዛዝ ስር ያሉ ተቋሞች ከ156 በላይ የሳይበር ጥቃት ደረሰባቸው ተባለ
May 21, 2017 | Filed under: News Feature,የዕለቱ ዜናዎች | Posted by: ዘ-ሐበሻ
331
SHARES
FacebookTwitter
#የፍኖተ ዴሞክራሲ ዜናና ኃተታ -ግንቦት 11 ቀን 2009 ዓ.ም. (Finote Democracy News/Analysi)
#ርዕሰ ዜና # የወያኔ አገዛዝ ለሶማሌላንድ መንግስት የደስታ መግለጫ ላከ
#እክንድር ነጋ የዓለም የፕሬስ ጀግና ተብሎ ተሸለመ
#በወያኔ አገዛዝ ስር ያሉ ተቋሞች ከ156 በላይ የሳይበር ጥቃት ደረሰባቸው ተባለ
#የአገር ውስጥን ችግር ችላ ብሎ ለጎረቤት አገሮች የኤሌክትሪክ ኃይል ሸጥኩ የሚለው አገዛዝ ተነቀፈ
#ካርንጌ ኢንዳውመንት ፎር ፒስ የሚባለው ተቋም በኢትዮጵያ ውስጥ የሲቪክ ማህበራት መታፈናቸውን ገለጸ
ዝርዝር ዜናዎች##
#የወያኔ አገዛዝ የሶማሌላንድ መንግስት 26 ኛ የነጻነት በዓሉን ሲያከብር የደስታ መግለጫ የላከ መሆኑ ተነግሯል። በአገዛዙ ስም የደስታውን መግለጫ ያስተላለፈው በሶማሌላንድ የአገዛዙ ተወካይ ሆኖ የሚያገግለው ጄኔራል ተብየው በርሄ ተስፋዬ ሲሆን አገዛዙ በይፋ የደስታ መግለጫ ሲልክ ይህ የመጀመሪያው ነው ተብሏል። ከበርበራ ወደብ የ19 በመቶ ድርሻ በማግኘቱ አይኑ የተጋረደው አገዛዝ የወሰደው እርምጃ በሶማሊያ መንግስት በኩል ቁጣን እንደሚቀሰቅስ የሚታወቅ ሲሆን ከተመድና ከዓለም አቀፉ ህብረተሰብ ስምምነት ውጭ የተካሄደው ተግባር ምን ሊያስከትል እንደሚችል ወደፊት ይታያል ተብሏል።
#ረቡዕ ግንቦት 10 ቀን 2009 ዓ.ም. በሃምቡርግ ጀርመኒ በተደረገ ስነስርዓት ላይ በእስር ላይ የሚሰቃየው እስክንድር ነጋ የ 2017 የዓለም የፕሬስ ነጻነት ጀግና የሚል ስም የተሰጠው መሆኑን የዜና ምንጮች
ገልጸዋል። በእስክንድር ስም ሽልማቱን የተቀበለው መስፍን ነጋሽ ሲሆን በአሁኑ ወቅት በወያኔ እስር ቤት የሚማቅቁትን ውብሸት ታየን፤ ዳርሴማ ሶሪን፤ ካለድ መሀመድን፤ ተመስገን ደሳለኝንና ኤሊያስ ገብሩን አስታውሶ ባስቸኳይ መፈታት እንዳለባቸው የጠየቀ መሆኑ ተነግሯል።
#የኢንፎርሜሽን መረብ ጸጥታ ድርጅት የተባለው የወያኔ ተቋም በ2009 ዓ.ም. ብቻ ከ 256 በላይ የሳይበር ጥቃት የደረሰበት መሆኑን ገልጿል። የሳይበር ጥቃቱ የደረሰው በቴሌኮሙኒኬሽን በገንዘብና በሌሎች የኢንፍረስትራክቸር ተቋሞች ላይ መሆኑን የተቋሙ መግለጫው የገለጸ ሲሆን በገንዘብ ሲተመን ምን ያህል ጉዳት እንዳደረሰ ሳይገልጽ ቀርቷል። ባለፈው ሳምንትን በ155 አገሮችን የተስራጨው የሳይበር ጥቃት ኢትዮጵያንም ያጠቃለለ መሆኑም ተገልጿል። የወያኔ አገዛዝ ዜጎች የኢንተርኔት አገልግሎት እንድያኖራቸው በየጊዜው ነጻነታቸውን ሲያፍርን የቆየ መሆኑ የሚታወቅ በአገዛዙ አስከፊ አገዛዙ የተማረሩና በሙያው የሰለጠኑ ዜጎች ከአገር ውስጥ ከውጭ በአገዛዙ ተቋሞች ላይ የሳይቨር ጥቃት አልፎ አልፎ ማካሄዳቸው ይታወቃል።
#የወያኔ አገዛዝ ባለፉት 10 ወራት ለሱዳንና ለጂቡቲ የኤሌክትሪክ ኃይል ሸጦ 49 ሚሊዮን ዶላር ያገኘ መሆኑን ገልጿል፡፤ በርከት ባለው የኢትዮጵያ ክፍል የኤሌክትሪክ ኃይል በሌለበት እና እንደ አዲስ አበባ ባሉ ከተሞች ለቀናትና ለሳምንታት የኤሌክትሪክ ኃይል በሚቆራርጥበት ሁኔታ የኤሌክትሪክ ኃይል ወደ ውጭ ተሸጠ መባሉ ብዙዎችን አስገርሟል። ተገኘ የተባለው የውጭ ምንዛሬ በተለያዩ ምክንያቶች በባለስልጣኖች ተመንትፈው ወደ ውጭ እንደሚወጡ የሚናገሩ ዜጎች ጭቁኑ ሕዝብ ድርብ በደል እየደረሰበት ነው በማለት አስተያየታቸውን ይሰጣሉ።
#ካርኔጌ ኢንዳውመንት ፎር ኢንተርናሽናል ፒስ የተባለው ተቋም ረቡዕ ግንቦት 10 ቀን በድረገጹ ላይ ባወጣው የጥናት ዘገባ በዓለም ላይ የተለያዩ መንግስታት በሲቪል ማህረሰብ ተቋማት ላይ የሚያካሄዱት ጫና አፈናና በየጊዜው እየጨመረ መሄዱን ገልጾ ኢትዮጵያ ግብጽንና ሩሲያን በዚህ በኩል አስከፊ አገዛዞች መሆናቸውን አስፍሯል። በእነዚህ አገሮች ውስጥ መንግስታት የሲቪል ማኅበራትን ህጋዊነት ለማሳጣትም ሆነ ጠንካራ ድርጅት ሆነው ውጤት እንዳያስገኙ የሚያደርጉት ጫናና አፈና ብዙዎችን የሲቪል ማህበራት ያዳከማቸው ሲሆን አንዳንዶቹም የተቋቋሙበትን ዓላማ ቀይረው ወደ ሌሎች ተግባሮች እንዲሰማሩ ያስገደዳቸው መሆኑን ገልጿል። መንግስታት የሲቪክ ማህበራትን ለማዳከም ከሚጠቀሙባቸው ስልቶች መካከል፤ ከፍተኛ ቅስቀሳ በማድረግ በሕዝብ እንዲጠሉ ማድረግ፤ አፋኝ ህጎችን በማውጣት እንቅስቃሴያቸውን ማገድና አንዳንዶችን ደግም በመደለልም ሆነ በማስፈራራት በተገላቢጦሽ የመንግስት ፖሊሲ እንዲያገለግሉ ማድረግ የሚሉት ይገኙባቸዋል ብሏል።
  </TEXT>
</DOC>
<DOC>
 <DOCNO>252</DOCNO>
   <TEXT>
﻿2011 በጀት አመት 791 የሚደርሱ የሳይበር ጥቃቶችን የመከላከል ስራ መሰራቱ ተገለጸ
Share on FacebookTweet this!	
ዜና
 4 total views, 1 view today
OBN  ነሀሴ 16 ፣2011   የኢንፎርሜሽን መረብ ደህንነት ኤጀንሲ ባሳለፍነዉ 2011 በጀት አመት በተለያዩ ቁልፍ የሀገሪቱ ተቋማት እና መሰረተ ልማቶች ላይ ሊፈጸሙ የነበሩ 791 የሚደርሱ የሳይበር ጥቃቶችን ማክሸፍ መቻሉን ገልጿል፡፡
በኢመደኤ የኢትዮጵያ ሳይበር የድንገተኛ ዝግጁነት እና ምላሽ ሰጪ ዲቪዥን ሃላፊ የሆኑት አቶ አብርሃም ገ/ጻዲቅ እንደገለጹት በአገራችን ላይ ሊቃጡ የሚችሉ የሳይበር ጥቃቶችን አስቀድሞ በመከላከል እና ቢከሰቱም እንኳን የከፋ ጉዳት ከማድረሳቸዉ በፊት በአፋጣኝና በአጭር ጊዜ ምላሽ በመስጠት ረገድ ኢመደኤ አይነተኛ ሚናን መጫወት መቻሉን ገልጸዋል፡፡
ሃላፊዉ ጨምረዉ እንደገለጹት በ2011 በጀት አመት በአገሪቱ ላይ የተቃጡ የሳይበር ጥቃቶችን አስቀድሞ መከላከል በመቻሉ ሊደርስ ከነበረው የደህንነት እና የገንዘብ ኪሳራ በድምሩ ከሁለት ቢሊዮን ብር በላይ ጉዳት ማዳን መቻሉን የገለጹ ሲሆን፤ ከዚህም በላይ በገንዘብ የማይተመን ሰላምን እና ፍትህ ማስጠበቅ ተችሏል ብለዋል፡፡
በቀጣይ 2012 በጀት አመት አገራዊ የሳይበር ጥቃትን የመከላከል ሽፋን በማሳደግ እና ዓለም አቀፍ ትስስርንና ቅንጅትን በማጠናከር የአገሪቱን ቁልፍ የሳይበር መሰረት ልማቶችን ደህንነት የማስጠበቅ ስራ እንደሚሰራም ሃላፊዉ ገልጸዋል፡፡
በኢመደኤ የኢትዮጵያ ሳይበር የድንገተኛ ዝግጁነት እና ምላሽ ሰጪ ዲቪዥን በኢትዮጵያ የሳይበር ሥነ-ምህዳር የሚገኙ የሳይበር መሰረተ ልማቶችን ከጥቃት ከመከላከልና ምላሽ ከመስጠት ባለፈ የሳይበር ደህንነት ክፍተት ትንተና (Vulnerabilities) በማከናወን የሳይበር ጥቃት አስቀድሞ የመከላከል፤ ከመፈጠራቸው በፊት የማስቀረት፤ የተፈጠሩት ሳይበር ጥቃቶች ከጥቃቱ በፊት ይሰሩበት ወደነበረው ይዞታቸው የመመለስ እና በተመሳሳይ ጥቃት እንዳይጠቁ የደህንነት ክፍተታቸውን እንዲደፈን የማድረግ፤ እንዲሁም ከዓለም አቀፍ የሳይበር ጥቃት መከላከያ ተቋማት ጋር በቅንጅትና በትስስር ስራዎችን የሚሰራ ክፍል መሆኑን ኤጀንሲው አስታውቋል፡፡
  </TEXT>
</DOC>
<DOC>
 <DOCNO>253</DOCNO>
   <TEXT>
﻿በኢትዮጵያ መንግሥት የሳይበር ጥቃት መፈፀሙ ይፋ ተደረገ
የኢትዮጵያ መንግስት የመረጃ ጠለፋ መፈጸሙን እንደገፋበት ሂዩማን ራይትስ ዎች ተናገረ፡፡ የሰብአዊ መብት ተሟጋቹ ድርጅት ዛሬ ይፋ አንዳደረገው ከሆነ መንግስት ቀስ በቀስ ጋዜጠኞችን ጸጥ ያደርጋል እንዲሁም የዲጂታል ጥቃት ይፈጽማል ሲል ገልጿል፡፡
የኢትዮጵያ የመረጃ ስለላ ተቋም
ባለፈው አመት “ዘይ ኖው ኤቭሪቲንግ ዊ ዱ፤የኢንተርኔትና የቴሌኮም ስለላ በኢትዮጵያ” ሲል ቡድኑ ባወጣው ዘገባ የኢትዮጲያ መንግስት በዜጎቹ ላይ የቴሌኮምና የመረጃ መረብ እያንዳንዱን ሚስጥራቸውን ይበረብራል ማለቱ አይዘነጋም፡፡
ዘንድሮም በተመሳሳይ መንግስት ይህን ድርጊት መፈጸሙን አጠናክሮ እንደቀጠለ የሚናገረው ቡድኑ በውጪ የሚኖሩ ነጻ ጋዜጠኞች ላይ ሳይቀር የሳይበር ጥቃት ይፈጽማል በማለት አትቷል፡፡
መሰረቱን በካናዳ ቶሮንቶ ያደረገ አንድ ገለልተኛ አጥኚ ቡድን ሰሞኑን በአንድ የሚዲያ ተቋም ላይ መንግስት የሳይበር ጥቃት መፈጸሙን ማረጋገጡን የሚገልጸው ሂዩማን ራይትስ ዎች ለኢትዮጵያ መንግስት የመረጃ መረብ መጥለፊያና ጥቃት መፈጸሚያ ምርቶችን የሚሸጡ አለም አቀፍ ኩባኒያዎች ድርጊቱን እንዲያጣሩ፤ድርጊቱን ፈጻሚው መንግስትም በአስቸኳይ ከድርጊቱ እንዲታቀብ አሳስቧል፡፡
ይህን የሂዩማን ራይትስዎች መረጃ ተከትሎ በርካታ አለም አቀፍ ሚዲያዎች ባወጡት ዘገባ የኢትዮጵያን መንግስት አውግዘዋል፡፡
ባለፈው አመት የኢትዮጵያ መንግስት ከአንድ የጣሊያን የደህንነት ተቋም በውጪ የሚኖሩ ጋዜጠኞችን ለመሰለል የሶውትዌር ምርት እንደገዛ በአንድ ገለልተኛ ቡድን ምርመራ መረጋገጡን በመጥቀስ ዘገባውን የሚጀምረው ማዘርቦርድ የተባለው የወሬ ምንጭ ይሁን እንጂ ዘንድሮም በተመሳሳይ መንግስት የሳይበር ጥቃቱን ቀጥሎበታል ሲል ያትታል፡፡ በዚህም ሰለባ ከሆኑት መካከል የኢትዮጵያ ሳተላይት ሬዲዮና ቴሌቪዥን(ኢሳት) እንዲሁም በውጭ የሚኖሩና በስራ ላይ ያሉ የኢትዮጵያውያን ነፃው ፕሬስ ጋዜጠኞች እንደሚገኙበት መዘገቡ አይዘነጋም፡፡
ይህን በሚመለከት ተመሳሳይ ዘገባ ይዞ የወጣው ዋሽንግተን ፖስት በበኩሉ የኢትዮጵያ መንግስት በውጪ ያሉ ነጻ ጋዜጠኞችን በሽብር ይከሳል አልፎ ተርፎም የሚያሰራጯቸውን የሚዲያ አገልግሎቶች ጃም በማድረግና በሳይበር ጥቃቶች ለማፈን ይሞክራል ማለቱን ድሬ ቲዩብ ዘግቧል፡፡

  </TEXT>
</DOC>
<DOC>
 <DOCNO>254</DOCNO>
   <TEXT>
﻿ስዊድን ላይ ሳይበር ጥቃት
"ባለሙያዎች ስዊድን ላይ ዋነኛ የሳይበር ጥቃት ሊከሰት እንደሚችል ያምናሉ."
ስለዚህ ድር የካቲት 19 ላይ የሬይንቦው መጻፍ, ስዕል ከዚህ ገጽ ማያ ገጽ የቆሻሻ ነው. ቴሌቪዥን ላይ ያለውን ዜና ይህ በጣም ከባድ ነው ምን ሪፖርቶች ከመግለጫ.
የ የሬይንቦው ዜና የወደፊት ጥቃት ለማግኘት የሚደረገውን ዝግጅት ጋር ሲነጋገር መሠረት ", እና ይህም ፍርግርግ ከዚያ ዒላማ ይሆናል አይቀርም: በድር ላይ ጻፍ. የኤሌክትሪክ ማህበረሰብ ውስጥ ተግባር ማለት ይቻላል ነገር ሁሉ ዛሬ ያስፈልጋል. ማኅበረሰብ በመሠረቱ በተለይ በክረምት ወቅት, ስዊድን ውስጥ እንደሚያፈርስ ረዘም ላለ ጊዜ ወደ ውጭ ወደ ፍርግርግ ቆልፍ.
Fredrik Blix በስቶክሆልም ዩኒቨርሲቲ አንጋፋ እና የሳይበር ደህንነት ላይ ባለሙያ ነው. እሱ አስቀድሞ የስዊድን ኃይል ፍርግርግ ለማጥቃት በዚያ እስከ gearing ነው ተከራክረዋል: - ወደ ህንጻዉን ጋር የተገናኘ የእኛን የአይቲ መሠረተ አሁን የዳሰሳ ጥናት አለ, እኛ እናውቃለን. ይሁን እንጂ እኔ ጥቂት መደበኛ ጥቃት እናውቃለን, ነገር ግን ተጫዋቾች ክፍል ወይም የኤሌክትሪክ ፍርግርግ በሙሉ ወደ ታች በአፎቻቸው ማድረግ እንደሆነ ዝግጅት አሉ, ፍሬድሪክ Blix ይላል.
የተሠራ ፍርግርግ ላይ በርካታ ጥቃቶች
ዩክሬን ውስጥ ፍርግርግ ላይ ጥቃት በሁለቱም 2015 ተግባራዊ ሲሆን 2016 2016 ደግሞ የማልዌር የብልሽት ይሻሩ በ ፍርግርግ ሐሳብ ነበር. ይህ ኪየቭ ውስጥ ቦታ ወስዶ ሺህ መቶ በርካታ ሰዎች ተጽዕኖ. ጥናቶች የሩሲያ የጠላፊ ቡድኖች ጀርባ መሆኑን አመልክተዋል.
ተንኮል-አዘል ሶፍትዌር ዒላማ ኃይል ኩባንያ ABB MicroSCADA ስርዓት ጨምሮ በርካታ ክፍሎች, ይዟል. ስዊድን ውስጥ ጥቅም ላይ ያለውን ሥርዓት ኃይል ፍርግርግ ለመቆጣጠር.
- የኤሌክትሪክ ያለ ስዊድን ማቆሚያዎች, ስለዚህ በግልጽ እኛን elfrågan መመልከት ስለ ማሰብ ነው አጥቂ Fredrik Blix ይላል ዘንድ.
የተሰጠው ለ ቀጣዩ ጥቃት መውሰድ
ስዊድን ዋና ጥቃት በመመታታቸው ይሆናል እውነታ አቅልለን Fredrik Blix ይወስዳል. የእኛ የአይቲ ስርዓቶች ውስጥ የደህንነት ቀዳዳዎች እነሱ እሱ ያምናል ጥቃቱን ለመሳብ እንደሆነ በጣም ትልቅ ናቸው. ይሁን እንጂ ኃይል ፍርግርግ ውስጥ የሳይበር ደህንነት የተሻለ የህብረተሰብ ክፍሎች ጋር ሲነጻጸር.
- አለባቸው ደህንነት አገልግሎት እና ሌሎች ፍርግርግ ወደ ስጋት ጋር በተያያዘ በጣም በቁም ነገር በዚህ ጉዳይ ወስደዋል (.. ወታደራዊ ደህንነት እና የእውቀት አገልግሎት, ማስታወሻ ቀዮቹ), እና ስዊድን የሚችል የተጋለጠ ነው አስጠንቅቋል, ፍሬድሪክ Blix "ይላል.
ታዲያ የሬይንቦው ዎቹ ጣቢያ መልእክት, እዚህ ርዕስ አገናኝ ነው: https://www.svt.se/nyheter/inrikes/hotet-mot-elnatet-kommer-fran-datorer
በሌላ ጽሑፍ ውስጥ, ስዊድናውያንን ያለውን የኤሌክትሪክ እንደ በመዘጋጀት እንዴት መጥፎ ላይ ዓይነት የሬይንቦው ወጣ አንኳኳ:  https://www.apg29.nu/a/gg
ቀውስ ሲመጣ እርምጃ እንዴት ወደ አንድ አገናኝ:  https://www.apg29.nu/a/549
ለማዘጋጀት እንዴት ምክሮች ጋር አገናኝ:  https://www.apg29.nu/a/1av
በ ርዕስ ላይ እንደተገለጸው ዩክሬን ውስጥ የኤሌክትሪክ ውጭ አንኳኳ ማን የሩሲያ ጠላፊዎች ነበር. ሩሲያ famously በምሥራቃዊ ዩክሬን ወደ ተሳሳተ.
እኛ ቀደም ብለን ሩሲያ ስዊድን ላይ ወታደራዊ እርምጃ ሊወስድ እንደሚችል አስበው ሊሆን ይገባል አስጠንቅቀዋል. ወደ ወታደራዊ ይህን አስጠንቅቋል. አስቀድሞ እየተካሄደ ነው ነገር ነው "እርሱ አስቀድሞ የስዊድን የኤሌክትሪክ ፍርግርግ ለማጥቃት በዚያ እስከ gearing መሆኑን ያምናል": አሁን ኤክስፐርቱ ፍሬድሪክ Blix መሠረት, የሬይንቦው የሰጠው ርዕስ ውስጥ ብቅ.
የቃል ቃለ መጠይቅ ውስጥ, ፍላሽ እንዲህ ይላል: "በአጠቃላይ እኔ በቅርቡ አንዳንድ ዓይነት ዋነኛ የሳይበር ደህንነት ጥቃት በጽናት እንደሆነ በጣም እርግጠኛ ነኝ."
ዝግጅት ወዲያውኑ አሁን መደረግ ያስፈልግዎታል - አሁን መጠበቅ ጊዜ አይደለም!
እነዚህ ማስጠንቀቂያዎች ተምኔታዊ አይደሉም ችላ - ይህ ንጹሕ ስንፍና ነው.
የሳይበር ጥቃትና ስጋቱ
ኮምፕዩተርና በይነመረብ በዓለማችን የሰዎችን የዕለት ተዕለት ሥራዎች ከማቃለል ጀምሮ ዓለም አቀፋዊ ትስስርና ቅርርብ እስከመፍጠር የዘለቀ ተፅዕኖ እንዳለዉ እየታየ ነዉ።
This video file cannot be played.
(Error Code: 102630)
አውዲዮውን ያዳምጡ። 06:22
የሳይበር ጥቃትና ስጋቱ
በሃገራት የኤኮኖሚያዊና ፖለቲካዊ ትስስርም የሚጫወተዉ ሚና ቀላል የሚባል አይደለም። አሁን ይህ የመረጃ ቴክኒዎሎጂ ችግር የተጋረጠበት ይመስላል። መረጃ ላይ ያነጣጠረዉ የሳይበር ጥቃት ከችግሮቹ አንዱ ነዉ።
  </TEXT>
</DOC>
<DOC>
 <DOCNO>255</DOCNO>
   <TEXT>
﻿በ2011 በጀት ዓመት 791 የሚደርሱ የሳይበር ጥቃቶችን መከላከሉን የኢንፎርሜሽን መረብ ደህንነት ኤጀንሲ (ኢመደኤ) አስታወቀ
በ2011 በጀት ዓመት 791 የሚደርሱ የሳይበር ጥቃቶችን መከላከሉን የኢንፎርሜሽን መረብ ደህንነት ኤጀንሲ (ኢመደኤ) አስታወቀ
በአገራችን ላይ ሊቃጡ የሚችሉ የሳይበር ጥቃቶችን አስቀድሞ በመከላከል እና ቢከሰቱም እንኳን የከፋ ጉዳት ከማድረሳቸዉ በፊት በአፋጣኝና በአጭር ጊዜ ምላሽ በመስጠት ረገድ የኢንፎርሜሽን መረብ ደህንነት ኤጀንሲ (ኢመደኤ) ዓይነተኛ ሚናን መጫወት ችሏል።
አዲስ አበባ (ኢመደኤ) – የኢንፎርሜሽን መረብ ደህንነት ኤጀንሲ (ኢመደኤ) ባሳለፍነዉ 2011 በጀት ዓመት በተለያዩ ቁልፍ የሀገሪቱ ተቋማት እና መሠረተ ልማቶች ላይ ሊፈጸሙ የነበሩ 791 የሚደርሱ የሳይበር ጥቃቶችን (cyber-attacks) ማክሸፍ መቻሉን ገለጸ።
በኢመደኤ የኢትዮጵያ ሳይበር የድንገተኛ ዝግጁነት እና ምላሽ ሰጪ ዲቪዥን (Ethiopian Cyber Emergency Readiness & Response Team – ETHIO CERT) ኃላፊ የሆኑት አቶ አብርሃም ገብረጻዲቅ እንደገለጹት፥ በአገራችን ላይ ሊቃጡ የሚችሉ የሳይበር ጥቃቶችን አስቀድሞ በመከላከል እና ቢከሰቱም እንኳን የከፋ ጉዳት ከማድረሳቸዉ በፊት በአፋጣኝና በአጭር ጊዜ ምላሽ በመስጠት ረገድ ኢመደኤ ዓይነተኛ ሚናን መጫወት መቻሉን ገልጸዋል። ኃላፊዉ ጨምረዉ እንደገለጹት በ2011 በጀት ዓመት በአገሪቱ ላይ የተቃጡ የሳይበር ጥቃቶችን አስቀድሞ መከላከል በመቻሉ ሊደርስ ከነበረው የደኅንነት እና የገንዘብ ኪሳራ በድምሩ ከሁለት ቢሊዮን ብር በላይ ጉዳት ማዳን መቻሉን የገለጹ ሲሆን፤ ከዚህም በላይ በገንዘብ የማይተመን ሰላምን እና ፍትህ ማስጠበቅ ተችሏል ብለዋል። በቀጣይ 2012 ዓ.ም. በጀት ዓመት አገራዊ የሳይበር ጥቃትን የመከላከል ሽፋን በማሳደግ እና ዓለም አቀፍ ትስስርንና ቅንጅትን በማጠናከር የአገሪቱን ቁልፍ የሳይበር መሠረት ልማቶችን ደህንነት የማስጠበቅ ሥራ እንደሚሠራም ኃላፊዉ ገልጸዋል።
የኢትዮጵያ የምግብና መድኃኒት ቁጥጥር ባለስልጣን 57 የምግብ ምርት ዓይነቶችን ሕብረተሰቡ እንዳይጠቀም አሳሰበ
በኢመደኤ የኢትዮጵያ ሳይበር የድንገተኛ ዝግጁነት እና ምላሽ ሰጪ ዲቪዥን በኢትዮጵያ የሳይበር ሥነ-ምህዳር የሚገኙ የሳይበር መኃረተ ልማቶችን ከጥቃት ከመከላከልና ምላሽ ከመስጠት ባለፈ የሳይበር ደህንነት ክፍተት ትንተና (vulnerabilities) በማከናወን የሳይበር ጥቃት አስቀድሞ የመከላከል፣ የሳይበር ጥቃቶች ከመፈጠራቸው በፊት የማስቀረት፣ የተፈጠሩት ሳይበር ጥቃቶች ከጥቃቱ በፊት ይሠሩበት ወደነበረው ይዞታቸው የመመለስ እና በተመሳሳይ ጥቃት እንዳይጠቁ የደኅንነት ክፍተታቸውን እንዲደፈን የማድረግ፤ እንዲሁም ከዓለም አቀፍ የሳይበር ጥቃት መከላከያ ተቋማት ጋር በቅንጅትና በትስስር ሥራዎችን የሚሠራ ክፍል ነዉ።
አውታር ― የኢትዮጵያ ሙዚቃዎችን በቀላሉ ለማግኘት የተዘጋጀ የስልክ መተግበሪያ
ምንጭ፦ የኢንፎርሜሽን መረብ ደህንነት ኤጀንሲ (ኢመደኤ) / ሰሞነኛ ኢትዮጵያ
  </TEXT>
</DOC>
<DOC>
 <DOCNO>256</DOCNO>
   <TEXT>
﻿LAW OR ORDERሁለት ግዙፍ የካናዳ ባንኮች የሳይበር ጥቃት አስተናገዱPublished 1 year ago on May 29, 2018 By Teshome Tadesse 
ሁለት ግዙፍ የካናዳ ባንኮች የሳይበር ጥቃት አስተናገዱ
አዲስ አበባ፡ ግንቦት 21/2010፡ ባንክ ኦፍ ሞንቶሪያል እና የኢምፔሪያል ባንክ ኦፍ ኮሜርስ በተባሉ የካናዳ ግዙፍ ባንኮች ላይ የሳይበር ጥቃት እንደተፈጸመባቸው ባንኮቹ አሳውቀዋል፡፡
በሃገሪቱ ከተፈጸሙ የፋይናንስ ተቋማት ሳይበር ጥቃት ከፍተኛ በተባለው ሲሆን በጥቃቱም የ90,000 ደንበኞች ዴታ መመዝበሩ ታውቋል፡፡
በአሁኑ ሰዓት የመረጃ በርባሪዎቹ የመዘበሩትን መረጃ ይፋ ለማውጣት እያስጠነቀቁ መሆኑን የገለጹት የባንክ ኦፍ ሞንቶሪያል ቃል አቀባይ ባንኩ ከሃገሪቱ ባለስልጣናት ጋር በመሆን ችግሩን እየመረመሩ መሆኑን አሳውቀዋል፡፡
ከችግሩ ጋር በተያያዘም ከባንካቸው የ50,000 ደንበኞች መረጃ መጠለፉን ቃል አቀባዩዋ ጠቁመዋል፡፡ ከዚሁ ጋር ያይዞም ከኢምፔሪያል ባንክ ኦፍ ኮሜርስም የ40,000 ደንበኞች መረጃ መጠለፉን ባንኩ ጠቅሷል፡፡
በአሁኑ ወቅትም ሁለቱ ባንኮች ከደንበኞቻቸው ጋር ግንኙነት በመመስረት በአካውንታቸው ላይ መውሰድ ስላለባቸው ቁጥጥር እንዲሁም አጠራጣሪ ነገር ሲያገኙም ወዲያውን ሪፖርት እንዲያደርጉ መግባባታቸውን ገልጸዋል፡፡
ብሪታንያ በአሸባሪው አይ ኤስ ላይ የሳይበር ጥቃት ዘመቻ ከፈተች
By Habesha Times  On April 12, 2018 In AMHARIC 
Facebook
Tweet
Google+
ብሪታንያ በአሸባሪው ኢስላሚክ ስቴት ቡድን ላይ መጠነ ሰፊ የኢንተርኔት (ሳይበር) ጥቃት ዘመቻ መክፈቷን የሀገሪቱ የደህንነት ኤጀንሲ ዳይሬክተር ተናገሩ።
ብሪታንያ በአይ ኤስ ላይ የከፈተችው የሳይበር ጥቃት ዘመቻም አሸባሪ ቡድኑን የሽብር ጥቃቶችን የማዘጋጀት እና ፕሮፖጋንዳውን የማሰራጨት አቅም የሚያሳጣው መሆኑን ዳይሬክተሩ ጀርሚ ፍሌሚንግ ገልፀዋል።
ብሪታንያ በምታካሂዳቸው ወታደራዊ ዘመቻዎች ውስጥ የኢንተርኔት ጥቃትን እንደ አማራጭነት ስትጠቀም ይህ ለመጀመሪያ ጊዜ መሆኑም ተነግሯል።
እንደ ዳይሬክተሩ ገለፃ፥ ብሪታንያ በአሸባሪው አይ ኤስ ላይ አሁን የጀመረችው የሳይበር ጥቃት ዘመቻ ትልቅ ውጤት የሚያስገኝ ነው።
ከዚህ ቀደም በተደረገ ሙከራም በአውሮፓውያኑ 2017 አሸባሪ ቡድኑ የጥላቻ መልእክቱን ማሰራጨት ተስኖት እንደነበረም ዳይሬክተሩ ተናግረዋል።
አንዳንዶቹን የሳይበር ዘመቻዎች አካሄድ ለመግለፅ ቢያስቸግርም፤ የአሸባሪው አይ ኤስ የኦንላይን እንቅስቃሴ መገደብ ተችሎ እንደነበረም ዳይሬክተሩ አስታውሰዋል።
ከዚህ በዘለለም አሸባሪ ቡድኑ የሚጠቀምበትን ቁሳቁስ እና ኔትዎርክ እስከማውደም ተደርሶ እንደነበረም አንስተዋል።
አሁን የተጀመረው የሳይበር ጥቃት ዘመቻም አሸባሪ ቡድኑን ለማዳከም እንደሚረዳ ተናግረዋል።
  </TEXT>
</DOC>
<DOC>
 <DOCNO>257</DOCNO>
   <TEXT>
﻿ኩባንያዎች በቀን ውስጥ ከ 1.000 በላይ የሳይበር ጥቃቶችን ይቀበላሉ
መያዣበቀን 1000 የሳይበር ጥቃቶች. ይህ ለእርስዎ ታላቅ ዜና ሊሆን ይችላል, ነገር ግን የደህንነት ባለሙያዎች ስለእሱ አያስቡትም. የ ITB ን እና የፋይናንስ ቅርንጫፎች የቡድን ወንጀለኞች ዋነኛ አላማዎች ናቸው. በዚህ ረገድ ምን እርምጃዎች መውሰድ አለብዎት?
በሳይበር ጥቃት በኩል በሳይበር ላይ በከፍተኛ ቁጥር 2017 በከፍተኛ ሁኔታ ጥቃት ደርሶበታል የበይነመረብ. ጠላፊዎች በየክፉ ኩባንያው በየቀኑ አማካይ 1.014 ጥቃቶች ያስጀምራሉ, የጥቃቶች ቁጥር ብቻ ይጨምራል.
በ IT ኩባንያዎች ላይ የሳይበር ጥቃት
አንድ የኩባንያ ደንበኞችን በማጥቃት ትርፍ ማግኘት ስለሚችል አጥቂዎች ወደ IT ይሳባሉ. እነዚህ ደንበኞች የቢዝነስ ሂደቶችን, ውስጣዊ ውስጣዊ ውሂብን ከውጭ ታዋቂ ኩባንያዎችን የመቅጠር ፍላጎት አላቸው መሰረተ ልማት ወይም የድር መተግበሪያዎችን ያቀናብሩ። በ IT ኩባንያ ውስጥ ስርቆት ስርቆት ጠላፊዎች የደንበኞቻቸውን ስርዓቶች እንዲያገኙ የሚያስችል በር ሊከፍትላቸው ይችላል ፡፡ ወጣ ፡፡ ትንታኔ ለምሳሌ ፣ ባለፈው ዓመት በ NotPetya ላይ የደረሰው ጥቃት በአሳታሚ የሶፍትዌር ገንቢ በጠላፊ የተጀመረ መሆኑን ገል revealedል ፡፡
የፋይናንስ ኩባንያዎች የሳይበር ጥቃቶች
በድር መተግበሪያዎች በኩል የሳይበር ጥቃት በሚኖርበት ጊዜ ፋይናንስ በ IT ኢንዱስትሪ ቀጥታ በ 2017 ውስጥ መጣ. በዚህ መስክ ውስጥ ያሉ ኩባንያዎች በአማካይ በቀን 983 ተደረሰባቸው. ጠላፊዎች ብዙውን ጊዜ ወደ ባንክ ሂሳቦች መድረስ ይችላሉ. ባለፈው ዓመት የኮድ ቆጠራ የገንዘብ መጠባበቂያ እና ባለፈው ዓመት የመጀመሪያዎቹ የመገበያያ ገንዘብ ምንጮችን (አይ.ኮ.ዎች) ብዛት ለአጠቂዎች አዳዲስ ኢላማዎችን አቅርቧል. ይህን ሲያደርጉ አላግባብ መጠቀምን ይከለከላል ተጋላጭነት ከእነዚህ ዒላማዎች ጥቃቶች ውስጥ. ለጊዜው ለዚህ ጉዳይ ምንም መጨረሻ የለም.
የሳይበር ጥቃት ዓይነቶች
ከሁሉም ጥቃቶች ውስጥ አንድ ሦስተኛ ያህል ጥቃቅን ጣቶች ናቸው ስክሪፕት ጥቃቶች (32%). ሌሎች ታዋቂ ጥቃቶች የ SQL ቅጥያዎችን (22%), የመስመር እውቅና (11%), የአከባቢ ፋይል ማካተት (10%) እና የሩቅ ኮድ አፈፃፀም እና የስርዓተ ክወና ትዕዛዝ (8%) ያካትታሉ.
ተጨማሪ ሰለባዎች
በ 2017, መንግስታዊ, ጤና ጥበቃ እና ትምህርት ማለት ብዙውን ጊዜ ከጠላፊዎች ጥቃት የተደረሰባቸው ሌሎች ዘርፎች ናቸው. በኢነርጂ እና በኢንዱስትሪ ኩባንያዎች አማካይነት በአንጻራዊ ሁኔታ አነስተኛ ቁጥር ያላቸው ጥቃቶች ታይተዋል. ይሁን እንጂ እነዚህ ጥቃቶች በአብዛኛው አደገኛ ናቸው. እነዚህ አይነት የሳይበር-ሰርኮች ጥቃቅን ዝርዝሮች በማወቅ በከፍተኛ ጠላፊዎች የታቀዱ ናቸው. ግቡ የእነርሱን የንግድ ስርዓቶች መቆጣጠር ነው. ውጤቱ አስከፊ ነው.
በተለይም የ 2018 የዓለም ዋንጫ በጁን ውስጥ ጀምሮ አሁን በሁሉም ዘርፎች ላይ የሚደረጉ ጥቃቶች ይቀጥላሉ. እንደ ዓለም ዋንጫ እና የኦሎምፒክ ጨዋታዎች ያሉ አለምአቀፍ ክስተቶች ከፍተኛ ቁጥር ያላቸው አጥቂዎች ይሳባሉ. በጣም ታዋቂ ጥቃቶች የአገልግሎቱ ክብር አልባ (ዲዲኦስ), ማበላሸት እና ቀጥታ ጥቃት ላይ ናቸው.
ልንወስዳቸው የምንችላቸው ምን እርምጃዎች አሉ?
ኩባንያዎች በድር መተግበሪያዎች ላይ ከሚደርሱ ጥቃቶች ለመከላከል በርካታ እርምጃዎችን ሊወስዱ ይችላሉ. በሁሉም ዘርፎች ላይ የሚፈጸሙ ጥቃቶችን ለመለካት የሚከተሉት እርምጃዎች ከፍተኛ ደህንነት ሊያቀርቡ እንደሚችሉ ያሳያል:
ፕሮግራም አድራጊው በ SQL ኢንችት ውስጥ ያሉ ድክመቶችን እና በድህረ-ኮድ ድር ጣቢያ ላይ ስኬታማነትን ግምት ውስጥ ማስገባት አለበት.
አስተናጋጁ አቅራቢ በጣቢያው ላይ ትክክለኛውን ቅንብሮችን መተግበር እና የ SSL እውቅና ማረጋገጫ መጫን አለበት.
በ DDoS ጥቃቶች ላይ ያሉ እርምጃዎች መወሰድ አለባቸው.
በድረ-ገጽ ጥቃቶች ላይ የሚያተኩሩ የድር ትግበራዎች ምርመራ በሁሉም የእድገት ደረጃዎች ላይ መቀመጥ አለበት.
እንደ የድር መተግበሪያ ምርት ተወስዶ መደበኛውን ኦፕሬተሮች በሂደቱ ላይ መከናወን አለበት.
ለተከታታይ እና ለዊንጌት በመደበኛነት የሚገኙ ዝመናዎችን መጫን አስፈላጊ ነው።
የድር መተግበሪያ ፋየርዎል (WAF) ስራ ላይ መዋል እና በትክክል መተግበር አለበት.
እነዚህ የመከላከያ እርምጃዎች አስፈላጊ ናቸው. የሳይበር ጥቃት ሲከሰት በአስቸኳይ ምላሽ መስጠት አስፈላጊ ነው. ለዚህም ነው የሰራተኞች መምህራን መደበኛ እና ሙሉ በሙሉ መሰራት ያለባቸው.
በማጠቃለያ
ከላይ ያለውን ሙሉ በሙሉ ለማንበብ ጊዜ ያላገኙ አስተዳዳሪዎች:
ጠላፊዎች በአማካይ በ 2017 በ IT ኩባንያዎች ላይ በአማካይ የ 1.014 ጥቃቶች ጀምረው ነበር.
Cross-site scripting, SQL injection, እና ዱካ ዱካን በድር ትግበራዎች በ 2017 ውስጥ በጣም የተለመዱ የጥቃት አይነቶች ናቸው.
ትክክለኛውን የመከላከያ እርምጃዎች ማረጋገጥ.
የ ITpedia ደህንነት እና የመልሶ ማገገሚያ ምክሮች
የጸረ-ቫይረስ ሶፍትዌር ጥቆማ	ሁሉንም እዚህ ጋር አነጻጽር Kaspersky, McAfee, AVG, Bitdefender, Panda, Norton, ESET እና ሌሎች የቫይረስ ፍተሻዎች.
ምትኬ ሶፍትዌር ጥቆማ አስተያየት	የመጠባበቂያ ሶፍትዌር ዝርዝር: NetApp, Veeam, Wondershare, Securstor እና ብዙ ተጨማሪ.
CloudSploit	አውቶሜትድ AWS ደህንነት እና ውህደት ክትትል. CloudSploit በርስዎ AWS መለያ ውስጥ በመቶዎች የሚቆጠሩ ጥቃቶችን ወይም ጥቃቶችን ሊያስተውል የሚችል የደህንነት እና ውቅሮች መቃኛ ነው. አንድ ሙሉ ስህተት አለ መሰረተ መሠረተ ልማትዎን እንዳያሰራጭ.
ኮምፓች	የ Maculኪዎችን 'አስደናቂ ቁልፍ በመጠቀም የ MacBookዎን በይፋ ይጠበቅ! በነጻ $ US $ 99 ላይ
የፋየርዎል ሶፍትዌር ጥቆማ	ለአውታረ መረብዎ የፋየርዎል ሶፍትዌር ዝርዝር. እንደ ኮሞዶ, ዞን ማንቂያና ፓሎ አልቶ አውታረ መረቦች ያሉ ምርቶች እዚህ ያግኙት.
አይኖሎ ቴክኖሎጂ, ኤል .ኤል	ኮምፒውተርዎ ኢሜይሎትን ሳያንኳኳ ሲያስቀምጠው ወይም በተመሳሳይ ጊዜ እንዲጫኑ ካልጠየቀ Iolo System Mechanic 18.7 ያውርዱ. ይህ እጅግ በጣም ጥሩ የመጠባበቂያ አገልግሎት የኮምፒተርዎን አፈፃፀም በእጅጉን ያሻሽላል, የዊንዶውስ ሪኮርድስ (Windows Registry) ን ለመጠገን, የ CPU እና ራም አጠቃቀም በእውነተኛ ጊዜ እና ሌሎችንም ያሻሽላል. በ IOS System Mechanic ውስጥ የዊንዶውስ 18.7-ተኮር የግላዊነት መሳሪያዎችን በ version 10 ውስጥ ያካትታል. በሚከፈልባቸው የሽያጭ ማቅረቢያ መተግበሪያዎች ውስጥ የእኛ አርታዒያን ምርጫ ነው. ከ iolo's Phoenix 50 ጋር የ 360% ቅናሽ ያግኙ; ጠቅላላ ጥበቃ, ግላዊነት እና ክህሎት ለዲጂታል ህይወትዎ.
የጥበቃ ደህንነት	የመስመር ላይ ደህንነትዎን ያሻሽላሉ የእርስዎ የይለፍ ቃላት እና የግል ውሂብ የተመሳጠረበት ቮልቴጅ ውስጥ ይከማቻል. በሁሉም መሣሪያዎችዎ ላይ ይከላከልልዎታል በማንኛውም ሞባይል መሳሪያ እና ኮምፒዩተር ላይ ለሚሰሩ ሥራዎች ይሰራል, እና ወዲያውኑ ያዋህዳል
  </TEXT>
</DOC>
<DOC>
 <DOCNO>258</DOCNO>
   <TEXT>
﻿ሎንዶን፤ የኢትዮያዊዉ የሳይበር ጥቃት ክስ
ብሪታኒያ የሚገኙ ኢትዮጵያዊ፤ የኮምፒዉተራቸዉን ፕሮግራም በመጥለፍ የሚጠረጥሩትን የኢትጵያን መንግሥትን እርምጃ እንዲመረምር የብሪታንያን ፖሊስ ጠየቁ።
 አቶ ታደሰ ከርሰሞ፤ የኢትዮጵያ መንግስት በስካይፕ ከተቃዋሚ ፓርቲ አባላት ጋ የሚያደጓቸዉን ግንኙነቶች ለመከታተል የኢንተርኔት ስለላ ፕሮግራም ልኮብኛል ባይናቸዉ።
 የግል ፋይሎቻቸዉም እሳቸዉ ባላወቁት መንገድ በኢንተርኔት መለቀቃቸዉንም ገልጸዋል። ትናንት በሰጡት ጋዜጣዊ መግለጫም፤ ተሰደዉ ብሪታንያ ሲገቡ እንዲህ ካለዉ ክትትል ነፃ የሆኑ መስሏቸዉ እንደነበር ነዉ ያመለከቱት።
 ሎንዶን የሚገኘዉ ፕራይቬሲ ኢንተርናሽናል፤ ባዘጋጀዉ መድረክ ጉዳዩን ይፋ ሲያደርጉም የብሪታኒያ ኩባንያ በዚህ ተግባር ተሳትፎ እንደሆነ እንዲጣራላቸዉ ጠይቀዋል። ቶሮንቶ የሚገኘዉ የኢንተርኔት ተከታታይ ቡድን ሲቲዝን ላብ፤ ባደረገዉ ምርመራም ኮምፕዩተራቸዉ ብሪታንያ የሚገኘዉ ጋማ ቡድን በሚያከፋፍለዉ የኮምፒዩተር ስለላ ፕሮግራም መጠመዱን የሚያሳይ ማስረጃ አግኝቷል።
 እንደዘገባዉ ግለሰቡ በዉጭ ሃገራት ከሚገኙና ተመሳሳይ የሳይበር ጥቃት ከሚደርሳቸዉ ኢትዮጵያዉያን አንዱ ናቸዉ። የኢትዮጵያ መንግስትን በግለሰቡ የቀረበዉን አቤቱታ መሠረተ ቢስ ሲል አጣጥሏል።
  </TEXT>
</DOC>
<DOC>
 <DOCNO>259</DOCNO>
   <TEXT>
﻿ሴቶች የሳይበር ጥቃት ንቃታቸው ያነሰ ነው ተባለ፡፡
በካስፐርስኪ ላብራቶሪ እና በቢቱቢ ኢንተርናሽናል በተደረገ የዳሰሳ ጥናት የሴቶች የሳይበር ጥቃት እውቀትና ንቃት አነስተኛ እንደሆነ ተመላክቷል፡፡ ጥናቱ የተደረገው በደቡብ አፍሪካ ሴቶች ላይ ነው፡፡
እንደ ዳሰሳ ጥናቱ 19 በመቶ የሚሆኑ ሴቶች ለሳይበር ጥቃት ተጋላጭ እንደሆኑ ሲናገሩ ይህ ቁጥር በወንዶች ላይ 25 በመቶ ሆኖ ተገኝቷል፡፡ ጠቅለል ባለ እሳቤ በሳይበር ጥቃት ዙሪያ የሴቶች ንቃት ከወንዶች አነስተኛ መሆኑን ነው፡፡ 
ለምሳሌም 27 በመቶ ወንዶችና 38 በመቶ ሴቶች ስለ ራንሰምዌር ግንዛቤው የላቸውም፤ 23 በመቶ ወንዶችና 34 በመቶ ሴቶች ስለ ሞባይል ማልዌር ግንዛቤ የላቸውም፤ እንዲሁም 21 በመቶ ወንዶችና 34 በመቶ ሴቶች ራሱ ተጋላጭነት ምን ማለት እንደሆነ አያውቁትም ሲል ጥናቱ አሳይቷል፡፡ 
ጥናቱ በርካታ ማሳያዎችን በሴቶች ዙሪያ ያሳየ ሲሆን የእውቀት ክፍተቱን ለመድፈን መሰራት እንዳለበትም ጠቁሟል
  </TEXT>
</DOC>
<DOC>
 <DOCNO>260</DOCNO>
   <TEXT>
﻿ሩሲያን መጭመቅ ዋናው የሳይበር ጥቃቶች ተገኝተዋል 0 336 ናሽናል ኮምፒተር (ኢሲኢሽን) ማስተባበር ማዕከል (ኤንጂኤሲ) በሩሲያ ላይ ስለ ሳይበር ጥቃቶች ዋነኛ ምንጭ ተናገረ. እንደ እውነቱ ከሆነ, የሩሲያ የበይነመረብ ሀብቶች ከዩናይትድ ስቴትስና ከአውሮፓ ህብረት ተጥለዋል. በሩስያ የበይነመረብ ሃብቶች ላይ የሳይበር ጥቃት በአሜሪካ እና በአውሮፓ ህብረት ውስጥ የሚገኙ ናቸው. ኮምፒውተር ክስተቶች (NKTSKI) ኒኮላስ Murashova ለማስተባበር ብሔራዊ ማዕከል ምክትል ዋና ዳይሬክተር መጥቀሱ ሪፖርት TASS. ሙራስቶፍ እንዳሉት ከጠቅላላው የሶስትዮት ኮንትሮል ቁጥሮች መካከል አንድ ሦስተኛ የሚሆኑት በአሜሪካ ውስጥ የሚገኙ ሲሆን ከ McAfee እና ከ IBM መረጃ አሰባስበዋል. በ McAfee መሠረት, የ 31% botnet መቆጣጠሪያ ማዕከላት በአሜሪካ ውስጥ, በጀርመን ውስጥ የ 11%, በፈረንሳይ የ 6%, በሩሲያ ውስጥ ባለ ቁጥር 5% እና በሩሲያ 4%. እንደ IBM አባባል, አሜሪካ የ 36% ሂሳብ እና ለሩሲያ ብቻ የ 4,9% ብቻ ነው. "በሩሲያ መረጃ የመሰብሰብ ሃይሎች ላይ በተደረጉ ጥቃቶች ላይ, በአውሮፓ ህብረት እና በአሜሪካ ግዛቶች ውስጥ የተከለከሉ ማእከልዎች ጥቅም ላይ ይውላሉ" ያሉት ምክትል ኃላፊዎች እንዳሉት. እንደ ሙራሽኦቭ በቅርቡ የሳይበር-ሰርሪ ጋዞች በየጊዜው እየተሻሻሉ የጠላፊዎችን ጥቃቶች መፈፀም ጀምረዋል. በዚህ ምክንያት ከፍተኛ አደጋዎች በተመረጡ የሳይበር ጥቃቶች የተወከሉ ሲሆን ይህም በመላው ዓለም በሚሊዮን በሚቆጠሩ ሰዎች ላይ ተጽእኖ ሊያሳድር ይችላል. ግዛት ለይቶ ለማወቅ, መከላከል እና የሩሲያ ፌዴሬሽን (GosSOPKA) መረጃ ሀብቶች ላይ የሳይበር ጥቃት ምላሽ ስታቲስቲክስ መሠረት, የሳይበር ወንጀለኞች ጥቃት አብዛኞቹ የመከላከያ እና የኑክሌር ኢንዱስትሪዎች እንዲሁም የኃይል መስኮች ውስጥ ቴክኖሎጂዎች ጨምሮ, መረጃ ስርቆት ያለመ ነው. NKTSKI ምክትል ኃላፊ, ብድር እና የገንዘብ የሉል ድርጅት የታለመ የሳይበር ጥቃቶችን 38% መሠረት, 35% - ክልል ኃይል አካላት መካከል ነገሮች ላይ, 7% - የጤና እንክብካቤ ተቋማት - ሮኬት እና ቦታ ኢንዱስትሪ, 4% ያለውን ነገሮች - ትምህርት እና የመከላከያ ኢንዱስትሪ, 3% ዒላማ ላይ. Murashov የአሜሪካ ዋና ዋና የሳይበርን አደጋዎች ዋነኛ ምንጭ ከበርካታ ኩባንያዎች በተገኘ መረጃ ላይ ተረጋግጧል. ስለዚህ, ከ 2018% ወደ 63% የ 71 አመት በኦንላይን መርጃዎች ላይ ጥቃቶች ከአሜሪካ ግዛቶች ተደርገው የተሠሩ ሲሆን ከሩሲያ ግዛቶች ውስጥ 3% ብቻ ናቸው. አስጋሪ እንደመሆን መጠን የዩ.ኤስ አሜሪካ ለ 36% ጥቃቶች ተጠያቂ ነው. በተጨማሪም በኒውሎላይ ሙራሻፍ ላይ ዩናይትድ ስቴትስ በሳይበር ጥቃት ላይ ከሩሲ ጋር ለመማከር ለምን እንደወጣች ገልጸዋል. "የዩናይትድ ስቴትስ ጥፋተኛ ሁልጊዜ በደንብ ያውቃሉ. የእነሱ ዝርዝር አራት አገራት ብቻ ነው - ሩሲያ, ቻይና, ሰሜን ኮርያ እና ኢራን. ባጠቃላይ, በዩናይትድ ስቴትስ መፍራት እነርሱ የፖለቲካ ውሳኔ አሰጣጥ ላይ groundlessness ማሳየት እንችላለን ምክንያቱም, ሩሲያ ጋር የሁለትዮሽ ባለሙያ ምክክር ለማጋለጥ አሻፈረኝ - ኖቮስቲ "", Murashova ሪያ በመጥቀስ ". ምክትል ዳይሬክተሩ አክለው እንዲህ ሲያደርጉ, ዩናይትድ ስቴትስ "እኛ እንደከስከንለት" የሚል ጥብቅ የሆነ አረፍተ ነገር በመጠቀም ተጠያቂው ማን እንደሆነ ሁልጊዜ ያገኘዋል. በተጨማሪም ግዛቶች ሁል ጊዜ አስፈላጊ የሆኑ ማስረጃዎችን ስለማይቀበሉ "በአብዛኛው በእርግጠኝነት" እና "በጣም ሊሆን ይችላል" የሚለውን ሐረግ ይጠቀማሉ. እ.ኤ.አ. በሰኔ አጋማሽ ላይ ፕሬዚዳንታዊው ቃል አቀባይ አቶ ዲሚትሪ ፔስኮቭ ለበርካታ አመታት በቋሚነት የሳይበር ጥቃት ደርሶባታል. «ባለፉት ጥቂት ዓመታት ውስጥ ዩናይትድ ስቴትስን ጨምሮ ከተለያዩ ሃገራት ጥቃት ደርሶብናል. ይህ ትልቅ ችግር ነው "ፔስኮቭ ተናግረዋል. አንድ Kremlin ቃል አቀባይ በጥቂት ቀናት 2018 ውስጥ ፕሬዚዳንት ጋር "ቀጥ ያለ መስመር" በፊት, ሁለት ትልቁ የሩሲያ የቴሌቪዥን ጣቢያ አገር የመጡ DDoS-ጥቃቶች የተጋለጡ ናቸው ብለዋል. በ 2019 ውስጥ በተመሳሳይ ቀጥታ መስመር ላይ "ቀጥታ መስመር" የጥሪ ማዕከል ተደረገ. "ለእነዚህ ጥቃቶች ምላሽ የሳይበርን ደህንነት መጠበቅ ነው. የእኛ ባለሥልጣናት የሳይበርን ደህንነት ለማረጋገጥ በየሰዓቱ ይሰራሉ. በሰኔ ወር ኒው ዮርክ ታይምስ በሩሲያ ላይ በሩሲያ ላይ የተካሄደ የሳይበር ጥቃት ቁጥር እየጨመረ መምጣቱን ዘግቧል. በመጽሔው ላይ እንደተገለፀው አጥቂዎችን ለመጥለፍ ሙከራዎች የተሰሩት ለሳይበር መሳሪያዎች አዲስ እድሎችን ለማሳየት ነው. የዩናይትድ ስቴትስ ፕሬዚዳንት ይህንን መረጃ ውድቅ አድርጎታል, የ NYT ጋዜጠኞችን "የህዝቦችን ጠላቶች" በመጥራት. "በሩሲያ የኃይል ፍርግርግ ላይ የአሜሪካን የሳይበር ጥቃቶችን ለማጠናከሪያ በተደጋጋሚ ጊዜ የሚናገረው ታሪክ የውሸት ዜና ነው, እናም ከኒው ዮርክ ታይምስ ተሸካሚዎች ይህን ያውቃሉ. ምን እንደነበሩ, በጣም ጠንካራ ጥርጣሬ ያላቸው ቢሆኑም, እውነቱን ለመናገር በጣም ሀሰት ናቸው. ጊዜዎች ሙሉ ኃላፊነት ሊወስዱ ይገባል! "- በትልተቢያው ላይ" ትራምበ "በማለት በቃ.

  </TEXT>
</DOC>
<DOC>
 <DOCNO>261</DOCNO>
   <TEXT>
﻿የሰሞኑ የሳይበር ጥቃት ከሰሜን ኮሪያ ጋር ግንኙነት ሊኖረው ይችላል ተባለ
 የሰሞኑ የሳይበር ጥቃት ከሰሜን ኮሪያ ጋር ግንኙነት ሊኖረው ይችላል ተባለ
туристический онлайн-справочник
Лучшие Андроид планшеты
አዲስ አበባ፣ ግንቦት 8፣ 2009 (ኤፍ.ቢ.ሲ) በ150 ሀገራት ከተከሰተው ዎነክራይ የሳይበር ጥቃት ጋር ሰሜን ኮሪያ ግንኙነት ሳይኖራት አይቀርም ተብሎ ተጠርጥሯል።
ላዛሩስ ግሩፕ የተባለ የተደራጀ ቡድን እንደ አውሮፓውያኑ በ2014 በሶኒ ፒክቸርስ እንዲሁም በ2016 በባንግላዲሽ ባንክ ላይ ከፍተኛ የመረጃ ዘረፋ ማድረሱ ይታወሳል።
ላዛሩስ ግሩፕ እነዚህን ሁለት ጥቃቶች ያደረሰው በሰሜን ኮሪያ ድጋፍ ተደርጎለት እንደነበር በስፋት ይታመናል።
የደህንነት ባለሙያዎች ከሰሞኑ የተከሰተው የሳይበር ጥቃት በላዙሩስ ግሩፕ የተፈፀመ ሊሆን ይችላል እያሉ ነው።
wannacry_n.jpg
የጎግል የደህንነት ጉዳዮች አጥኝ ኔል ሜህታ፥ በሰሞኑ የሳይበር ጥቃት ጥቅም ላይ በዋለው ሶፍትዌር (ዎነክራይ) እና በላዙሩስ ግሩፕ ከዚህ በፊት ተፈጥረዋል በተባሉ ሶፍትዌሮች መካከል ተመሳሳይ ኮዶች መመልከቱን ተናግሯል።
ከኮዶቹ በተጨማሪ ግን ሌሎች ነገሮችን መመርመር እንደሚያስፈልግም ነው የገለጸው።
የሩስያ የሳይበር ደህንነት ተቋም እና የአንቲ ቫይረስ አቅራቢ ካስፐርስኪ፥ የኔል ሜህታ ግኝት የዎነክራይ የሳይበር ጥቃት መነሻን ለማወቅ ያግዛል ብሏል።
ተቋማት ድምዳሜ ላይ ከመደረሳቸው በፊት ግን ከዎነክራይ ጋር የተገናኙ በርካታ መረጃዎች ተሰብስበው ሊጠኑ እንደሚገባ ገልጿል።
የሳይበር ጥቃት አድራሾችን ማንነት ለማወቅ እንደሚከብድ ይነገራል፤ ብዙ ጊዜ በተረጋገጠ ነገር ሳይሆን ብዙዎች በተስማሙበት ሲመሰረት ይታያል። 
ለአብነትም ሰሜን ኮሪያ ከሶኒ ፒክቸርስ የመረጃ ምንተፋ ጋር በተገናኘ ምንም አይነት ተሳትፎ እንደሌላት ገልፃለች።
የሳይበር ደህንነት ተመራማሪዎች እና የአሜሪካ መንግስት ደግሞ ፒዮንግያንግ እንደፈፀመችው ይናገራሉ። ሁለቱም ሀሳቦች ሰሜን ኮሪያ ከሳይበር ጥቃቱ ጋር ግንኙነት ይኑራት አይኑራት አያረጋግጡም።
በሙያቸው የተካኑ መረጃ መንታፊዎች የሳይበር ጥቃቱ ከሰሜን ኮሪያ የተነሳ እንደሆነ በማስመሰል የመረጃ ዝርፊያ መፈፀም ይችላሉ።
የመረጃ መንታፊዎች በሰሞኑ የሳይበር ጥቃትም ላዛሩስ ግሩፕ ከዚህ ቀደም ለፈፀማቸው ጥቃቶች የተጠቀመባቸውን ኮዶች አስመስለው በመውሰድ (ኮፒ በማድረግ) ተጠቅመውበት ሊሆን ይችላል ተብሏል።
uk_nhs_cyber_attack_624.jpg
ከባለፈው አርብ ጀምሮ በ150 ሀገራት በሚገኙ የተለያዩ ተቋማት ላይ በደረሰው የሳይበር ጥቃት ቻይና በስፋት ተጠቂ ሆናለች።
የሰሜን ኮሪያ ዋነኛዋ አጋር ቻይና በዚህ ጥቃት መጎዳቷ ጥያቄ አስነስቷል፤ ፒዮንግያንግ እንዴት በወዳጇ ቤጂንግ ላይ የሳይበር ጥቃት ትፈፅማለች የሚል።
ሌላኛው ጉዳይ ደግሞ ሰሜን ኮሪያ ፖለቲካዊ ግቧን ለመምታት ኢላማ አድረጋ ነው የሳይበር ጥቃት የምትፈፅመው የሚል ነው።
በሶኒ ፒክቸርስ የመረጃ ምንተፋ “ዘ ኢንተርቪው” የተሰኘውና በሰሜን ኮሪያው መሪ ኪም ጆንግ ኡን ላይ የሚቀልድ ፊልም እንዳይለቀቅ ለማድረግ የተሞከረበት ነው።
የዎነክራይ ግን በተቃራኒው ሁሉንም የሚጎዳ ዘርፈ ብዙ አላማ ያለው ነው የሚሉ አሉ።
በሰሞኑ የሳይበር ጥቃት ከ200 ሺህ በላይ የመረጃ መረብ ስርአቶች ተጎድተዋል።
ጥያቄዎች እንጂ መልስ በማይበዛበት በሳይበር ጦርነት እውነቱን ማግኘት በጣም ይከብዳል።
ምንጭ፦ ቢቢሲ
ሌሎች ዜናዎች: « የኮምፒውተር መረጃዎችን ከመረጃ መረብ ሰባሪ ቫይረስ ጥቃት ለመከላከል	ኤም.ፒ3 የድምፅ መረጃ መያዣና ማጫወቻ አገልግሎት ወደ ማብቂያው እየተቃረበ ነው »
11348 ግዜ ተነብቧል
የፅሁፍ መጠን የፅሁፍ መጠን ይቀንሱ  decrease font size የፅሁፍ መጠን ይጨምሩ  increase font size
 0
አዳዲስ...
ፍርድ ቤቱ ምክትል ኮሚሽነር ግርማ ካሳን ጨምሮ ለ11 የፖሊስ አመራሮች ዋስትና ፈቀደ
በመኾኒ ከተማ 425 ተቀጣጣይ ፈንጅ ተያዘ
የፖለቲካ ፓርቲዎች ብሔራዊ የመግባቢያ ውይይት በአዲስ አበባ ሊካሄድ ነው
በቢሾፍቱ ከተማ ዓለም አቀፍ አውሮፕላን ማረፊያ ሊገነባ ነው
በጅግጅጋ ከተማ አገልግሎት ያቋረጡ የንግድ እና አገልግሎት መስጫ ተቋማት ወደ ስራ እየተመለሱ ነው
  </TEXT>
</DOC>
<DOC>
 <DOCNO>262</DOCNO>
   <TEXT>
﻿በርካታ የኬንያ መንግሥት ድረ-ገጾች የሳይበር ጥቃት ደርሶባቸዋል
****************************************
አዲስ አበባ ግንቦት 28/2011፡-የኬንያ መንግሥት የመረጃ መረብ ደኅንነት ባለሙያዎች በበርካታ የሃገሪቱ መንግሥት ተቋማት ድረ ገጾች ላይ ሰኞ እለት የተፈጸመውን ጥቃት ለመቆጣጠር ጥረት እያደርጉ ነው።
በዚህም የተወሰኑት ድረ ገጾች ወደ መደበኛ ሥራቸው የተመለሱ ሲሆን ቀሪዎቹ ደግሞ ችግር እንደገጠማቸው ምልክት እየሰጡ ነው።
በመረጃ መረብ በርባሪዎች 18 የሚደርሱ በኬንያ መንግሥት የሚተዳደሩ ድረ ገጾች ኢላማ ሆነው መጠለፋቸውና ገጽታቸው እንዲለወጥ መደረጉ ተነግሯል።
የተጠለፉት ድረ ገጾች ሲከፈቱ" ኩርድ ኤሌክትሮኒክ ግሩፕ" የተባለው የጥቃት ፈጻሚዎቹ አርማ በትልቁ የሚታይ ሲሆን የድረ ገጹ ጽሁፎችም በፍጹም እንደማይነበቡ ተጠቁሟል፡፡
ጥቃት ከተፈጸመባቸው ድረ-ገጾች መካከል የመንግሥት ክፍያዎችን የሚያከናውነው እና የኬንያ መንግሥት ገቢዎች ባለስልጣን ይገኙበታል።
የመንግሥት ቃል አቀባይ የሆኑት ሳይረስ ኦጉና ጥቃቱን ተከትሎ እንደተናገሩት የሃገሪቱ የመረጃ መረብ ሥርዓት ደኅንነቱ እንደተጠበቀ መሆኑን ተናግረው፤ የማንኛውም ግለሰብ መረጃም ለጥቃት እንዳልተጋለጠ አረጋግጠዋል።
ጥቃቱ ከተፈጸመ ከ24 ሠዓታት በኋላ አንዳንዶቹ ድረ ገጾች ወደ መደበኛ ሥራቸው የተመለሱ ሲሆን ሌሎቹ ደግሞ በመንግሥት የመረጃ መረብ ደኅንነት ባለሙያዎች ቡድን አስፈላጊው የደኅንነት ሥራ እየተሰራላቸው መሆኑን የሚገልጽ ጽሁፍን እያሳዩ ነው።
ጥቃቱን እንደፈጸመ የተነገረለት የመረጃ መረብ ሰርሳሪ ቡድን 'ኩርድ ኤሌክትሮኒክ ግሩፕ' ድረ ገጽ ላይ እንደሰፈረው የቡድኑ ተግባር ጥቃት የሚፈጸምባቸውን ድረ ገጾች በመጥለፍ በቀዳሚ ገጾቻቸው የሚታዩ መረጃዎችን ማበላሸትና በሌላ መቀየር ነው።
ይህንን ጥቃት በተመለከተ ቡድኑ ምን ዓላማ ይዞ እንደፈጸመው ግልጽ የሆነ ነገር የለም። ይህ በኬንያ መንግሥት ተቋማት ላይ የተፈጸመው የመረጃ መረብ ጥቃት የኬንያ መንግሥት ከዜጎቹ አስፈላጊ መረጃዎች በዘመናዊ የኤሌክትሮኒክ ዘዴ የማሰባሰብ ሥራ እያከናወነ ባለበት ወቅት ነው።
ይህንን ተከትሎም በኬንያዊያን ዘንድ ግላዊ መረጃቸው ምን ያህል በመንግሥት ደኅንነቱ ተጠብቆ ይቆያል የሚለው ስጋት ተፈጥሮባቸዋል።
ሴሪያኑ የተባለው በኬንያ የሚገኝ የመረጃ መረብ ደኅንነት በቅርቡ ያወጣው ሪፖርት እንዳመለከተው ባለፈው ዓመት የመጨረሻ አራት ወራት ውስጥ ብቻ ከ10 ሚሊዮን የሚበልጡ የመረጃ መረብ ስጋቶች በኬንያ ውስጥ ተለይተዋል። ሪፖርቱ አክሎም ባለፈው የፈረንጆች ዓመት ብቻ የመረጃ መረብ ስጋቶች ኬንያን 286 ሚሊዮን ዶላርን አስወጥቷታል ሲል ቢቢሲ አስነብቧል።
  </TEXT>
</DOC>
<DOC>
 <DOCNO>263</DOCNO>
   <TEXT>
﻿በወሳኝ በመሰረተ ልማቶች ላይ የሚደርሰው የሳይበር ጥቃት ባለፉት ሁለት አመታት መጨመሩን ጥኖቶች ገለጹ፡፡
ከተለያዩ ሃገራት የተውጣጡ የሳይበር ደህንነት ባለሙያዎች በፖንሞን ኢንስትቱዩት ባደረጉት የዳሰሳ ጥናት 90 ከመቶ የሃገራት ወሳኝ መሰረተ ልማቶች ቢያንስ አንድ የተሰካ የሳይበር ጥቃት ማስተናገዳቸውን ጠቁመዋል፡፡
በዚህም ማህበራዊ መገልገያዎች (utilities) የሃይል፣ የጤና እና የትራንስፖርት ሴክተሮች ጥያቄ ውስጥ ገብተዋል፡፡
ይህ በመሰረተ ልማቶች ላይ እየደረሰ ያለው ጥቃት ለኢንደስትሪዎች የማንቂያ ደወል መሆኑን የዘርፉ ባለሙያዎች ይገልጻሉ፡፡
እንደ አጥኝዎች ከሆነ የማይቋረጥ እና ቀጣይነት ያለው በኢንደስትሪዎች ላይ የሚደርስ የሳይበር ጥቃት ከሃብት ማነስ እና እውቀት ችግሮች ጋር ተዳብሎ ለኢንደስትሪዎች ዋንኛ ስጋት መሆኑን ገልጸዋል፡፡
ፖንሞን ኢንስትቲዩት በሳይበር ሴኪዩሪቲ እና ግላዊ ጉዳዩች ላይ ስፔሻላይዝድ ያደረገ ተቋም ሲሆን በአሜሪካ ፣ ዩናይትድ ኪንግደም፣ ጀርመን፣ አውስትራሊያ ፣ ሜክሲኮ እና ጃፓን በወሳኝ መሰረተ ልማት ጥበቃ ላይ በሚሰሩ ከ700 በላይ የደህንነት ባለሙያዎችን ማንነታቸው በማይታወቅ ሁኔታ ለጥናቱ ተሳታፊ አድርጓል፡፡
በጥናቱ ከአስሩ ዘጠኙ በሚሰሩበት ተቋም ባለፉት ሁለት አመታት የተሳካ የሳይበር ጥቃት ማስተናገዳቸውን ገልቷል፡፡ ከዚህ ውስጥ አብዛኛዎቹ ከሶስት እስከ ስድስት ጊዜ በተቋማቸው ጥቃት እንደረደሰ ገልጸዋል፡፡
በጥናቱ ተሳታፊዎች በተቋማቸው ከተፈጸሙ የሳይበር ጥቃቶች ግማሸ የሚሆኑት ጥቃቶች ቁልፍ ሲስተሞች ላይ ያነጣጠሩ መሆናቸው ጥናቱን ጠቁሞ ቢቢሲ አስነብቧል፡፡
በመሆኑም ወሳኝ መሰረተ-ልማቶችን ከሳይበር ጥቃት ለመከላከል
• ጥቃት እንደሚደርስ መገመት እና መዘጋጀት፤
• ጥቃቶች በተደጋጋሚ ሊፈጸሙ እንደሚችሉ መገንዘብ፤
• ሰዎች ወይም ሰራተኛዎ በአካል ሊደርስ የሚችልን ጥቃት መጠንቀቅ፤
• በሳይበር ጥቃት ዙሪያ ከሌሎች ተቋማት ጋር መረጃ በመለዋወጥ መከላከል ይቻላል፡፡
ከዚህ በተጨማሪም በቁልፍ መሰረተ- ልማቶች የሚሰሩ ሰራተኞች የእውቀት ክፍተት እና የጥቃት ሲደርስ እንዴት ምላሽ እንደሚሰጡ የማቀድ፣ ክህሎት ክፍተቶች መቅረፍ ይኖርባቸዋል፡፡
  </TEXT>
</DOC>
<DOC>
 <DOCNO>264</DOCNO>
   <TEXT>
﻿ባለፉት 3 ወራት በኢትዮጵያ ላይ የተቃጣው የሳይበር ጥቃት ከ3 እጥፍ በላይ ጨምሯል |አርአያ ዘሰለሞን
በሃገሪቱ በ2011 ዓ.ም የተሰነዘሩ የሳይበር ጥቃቶች ካለፉት ሁለት ሩብ አመቶች በ3ኛው ሩብ ዓመት የሳይበር ጥቃት መጠን በሶስት እጥፍ አድጓል፡፡
በሃገሪቱ ያሉ ወሳኝ መሰረተ-ልማቶችን ያነጣጠረው የሳይበር ጥቃቱ የአጥፊ ሶፍትዌሮች(malware) ማሰራጨት ፣ድረ-ገጾች ማጥቃት ፣የሳይበር ትንኮሳዎች መፈጸም ፣መሰረተ-ልማቶችን ለማጥቃት ቅኝቶችን ማድረግ ወንጀለኞቹ ያነጣጠሩባቸው መስኮች ነበሩ፡፡
እነዚህ የተሰነዘሩ እና ሊሰነዘሩ የነበሩ የሳይበር ጥቃቶች በኢንፎርሜሽን መረብ ደህንነት ኤጀንሲ አማካኝነት ከሽፈዋል፡፡
ባለፉት ዘጠኝ ወራት ብቻ በሃገሪቱ 488 አደገኛ የሚባሉ የሳይበር ጥቃት ሙከራዎች የተፈጠሩ ሲሆን በድረ-ገጾች ላይ የተቃጣው ከፍተኛውን ድርሻ በመውስድ ከአጠቃላዩ (39.9) በመቶ ይዟል፡፡
በወሳኝ መሰረ-ልማቶች ላይ ጥቃት ለመፈጸም የተደረጉ ቅኝቶች 17.6 በመቶ እንዲሁም ወዳልተፈቀደ የኮምፒውተር ስርዓቶች ሰርጎ የመግባት ተግባር 14.95 በመቶ ተከታዩን ደረጃ ይዘዋል፡፡
አብዛኛዎቹ የሳይበር ጥቃት እንቅስቃሴዎች ጥቃት ከመፈጸማቸው በፊት በቅኝት ላይ ሳሉ እንቅስቃሴያቸው ተገቷል፡፡
ለሳይበር ጥቃት የተጋለጡ ሲስተሞች ፣ የኮምፒውተር ስርዓቶች እና መጠቀሚያ መሳሪያዎችን ክፍተት በመለየትም ክፍተቱን የመሙላት ስራ ተከናውኗል፡፡
በአለም አቀፍ ደረጃ ያለው ተሞክሮም በየወቅቱ የሳይበር ጥቃት መጠን እያደገ ሲሆን በሃገራችን ባለፉት 3 ወራት የተቃጣው የሳይበር ጥቃትም ከ3 እጥፍ በላይ ጨምራል፡፡
በኢትዮጵያ ከጊዜ ወደ ጊዜ ከኢንተርኔት ጋር የተገናኙ ስርአቶች እንዲሁም ወሳኝ የሚባሉ መሰረት ልማቶች ከኮምፒውተር ጋር የተገናኙ በመሆናቸው ከፍተኛ ጥንቃቄ ሊደረግ ይገባል፡፡
  </TEXT>
</DOC>
<DOC>
 <DOCNO>265</DOCNO>
   <TEXT>
﻿ኢትዮጵያ ና የሳይበር ጥቃቶች
Negasi / June 10, 2014
ኢትዮጵያ በተለያዩ ጊዜያት የሚሰነዘሩባትን የሳይበር ጥቃቶች የመመከት አቅሟ በአስተማማኝ ሁኔታ እየዳበረ መምጣቱን የኢንፎርሜሽን መረብ ደህንነት ኤጀንሲ አስታወቀ።የአገርና የህዝብ ቁልፍ መረጃዎች ምስጢርነታቸው እንዲጠበቅ እየገነባ ያለው “ዳጉ” የመረጃ ልውውጥ ሥርዓት በቀጣዩ ዓመት ሥራ እንደሚጀምርም ይፋ አድርጓል።የኤጀንሲው ዋና ዳይሬክተር ብርጋዴር ጀነራል ተክለብርሃን ወልደአረጋይ
ኢትዮጵያ የሳይበር ጥቃቶችን የመመከት አቅሟ አስተማማኝ ሆኗል
Imageኢትዮጵያ በተለያዩ ጊዜያት የሚሰነዘሩባትን የሳይበር ጥቃቶች የመመከት አቅሟ በአስተማማኝ ሁኔታ እየዳበረ መምጣቱን የኢንፎርሜሽን መረብ ደህንነት ኤጀንሲ /INSA/ አስታወቀ።
የኤጀንሲው ዋና ዳይሬክተር ብርጋዴር ጀነራል ተክለብርሃን ወልደአረጋይ ከኢትዮጵያ ዜና አገልግሎት ጋር ባደረጉት ቃለ ምልልስ ኢትዮጵያ እያስመዘገበች ካለችው ሁለንተናዊ ዕድገት ባሻገር በቴክኖሎጂውም ጠንካራ መሰረት በመገንባት ላይ ትገኛለች።Image
ቴክኖሎጂው ለአገሪቱ ዕድገት መሰረት ለሆኑት ግብርና እና ኢንዱስትሪ አቅም የሚፈጥር ብቻ ሳይሆን ዓለም አቀፍ ተወዳዳሪነቷን ማረጋገጥ የሚያስችል ራሱን የቻለ ኢንዱስትሪም ነው።
በመሆኑም በዘርፉ የተጣለውን መሰረት በአስተማማኝ ሁኔታ የመገንባት ሥራዎች በመከናወን ላይ ሲሆኑ ስኬታማነታቸው በተጨባጭ መረጋገጥ መቻሉን ነው ዋና ዳይሬክተሩ ያስረዱት።
በተለይም ከአገሪቱ ፈጣን ዕድገት ጋር ተያይዞ በስፋት እየተገነቡ ባሉ የመሰረተ ልማት ሥራዎች ላይ የሚሰነዘሩ ጥቃቶችን የመመከት አቅም ዳብሯል ይላሉ።
የሳይበር ጥቃት ባልታወቁ ግለሰቦች አሊያም ድርጅቶች አማካይነት በኮምፒዩተር የመረጃ ሥርዓት፣ በመሰረተ ልማቶችና በኔትዎርኮች ላይ የሚፈጸም የማመሰቃቀል፣ የማዛባትና ሥርዓቱን የማበላሸት ብሎም የማጥፋት ጥቃት ነው።
የችግሩ ስፋት የመንግሥት መሥሪያ ቤቶች በተለይም የጥናትና ምርምር ተቋማት ድረ-ገጾች አገልግሎት እንዳይሰጡ ከመቁረጥ አንስቶ ግዙፍ የመሰረተ ልማት ማስተላለፊያዎችን በቫይረስ እንዲጠቁ በማድረግ ሥርዓቱን እስከማወክ ይደርሳል።
በየዕለቱ አዳዲስ ለውጦች በሚታዩበት ቴክኖሎጂ ጥቃቱም የለውጡን ያህል ፈጣንና ተለዋዋጭ ቢሆንም ሁሉንም ማክሸፍ የሚያስችል አቅም መገንባቱን በተግባር ማረጋገጥ ተችሏል ብለዋል።
ኤጀንሲው እስካሁን ያልነበሩና ወደፊት ሊከሰቱ የሚችሉ ከባድ የሳይበርና የመሰረተ ልማት የጥቃት ሙከራዎችን ጭምር ይበልጥ የመመከት አቅሙን ለማዳበር እየሰራ መሆኑን ነው ብርጋዴር ጀነራል ተክለብርሃን ያስረዱት።Image
በአሁኑ ወቅት የመንግሥት ተቋማት በዓለም ገበያ ላይ የሚገኙትን የኤሌክትሮኒክስ መልዕክት መለዋወጫ ቴክኖሎጂዎች በስፋት እንደሚጠቀሙ ዳይሬክተሩ ጠቅሰዋል።
ይህ ደግሞ አገራዊ መረጃዎች በሌሎች እጅ እንዲገቡ አሉታዊ አስተዋጽኦ ያለው በመሆኑ የኢንፎርሜሽን መረብ ደህንነት ኤጀንሲ /ኢመደኤ/ የመንግሥት ተቋማት የራሳቸው የመረጃ ልውውጥ ሥርዓት /ኢ-ሜይል/ እንዲኖራቸው የማድረግ ሥራ እያከናወነ ይገኛል።
ከአፋር ባህላዊ የመረጃ ልውውጥ ሥርዓት ስያሜውን ያገኘው “ዳጉ” የተሰኘው ይኸው አዲስ ቴክኖሎጂ በአሁኑ ወቅት ሥራው ተጠናቆ በሙከራ ትግበራ ላይ እንደሚገኝና በ2007 ዓ.ም መጀመሪያ ሙሉ በሙሉ ወደ ሥራ እንደሚገባ ተናግረዋል።
የቴክኖሎጂው እውን መሆን ምስጢራዊ መረጃዎችን ከመጠበቅ ባለፈ ኢትዮጵያ በቴክኖሎጂው ዓለም የራሷ እሴት፣ ቋንቋና ባህልን ታሳቢ ያደረገ ሥርዓት እንዲኖራት የሚያስችል እንደሆነ ነው ዋና ዳይሬክተሩ ያመለከቱት።
በኢ-ሜይል የተጀመረው ይኸው ሥራ በሌሎች የመረጃ መስኮችም እንደሚቀጥል ብርጋዴር ጀነራል ተክለብርሃን አስታውቀዋል።
የኢመደኤ /INSA/ ዋነኛ ተግባር የቴክኖሎጂውን ጤንነት የሚያስጠብቁ ሥርዓቶች በመቀየስ የአገሪቱን የመረጃ ደህንነትና የመሰረተ ልማት አውታሮችን ከስጋት መጠበቅ ቢሆንም ከዚህ ጎን ለጎን በሚያከናውናቸው ሌሎች ተልዕኮዎቹም ውጤታማ መሆኑን ጠቁመዋል።
ዘርፉን የሚደግፉ የፖሊሲ ማዕቀፎችን ከማዘጋጀት ባሻገር ቀደም ሲል በሌሎች አገራት ይሰራ የነበረውን ካርታ የራሱን ባለሙያዎችና ካሜራ በመጠቀም ለመጀመሪያ ጊዜ ለ23 ከተሞች ዲጂታል ካርታ ማዘጋጀቱን ገልጸዋል።
ከተቋቋመ ሰባት ዓመታትን ያስቆጠረው የኢንፎርሜሽን መረብ ደህንነት ኤጀንሲ /INSA/ ግንቦት 20 ካስገኛቸው ፍሬዎች አንዱ ነው ያሉት ብርጋዴር ጀነራል ተክለብርሃን ዓለም በዘርፉ የደረሰበት ደረጃ ላይ ለመድረስ እየሰራ ይገኛል ብለዋል።
በአገሪቱ በሚገኙ የገንዘብ፣ የኤሌክትሪክ ኃይልና የቴሌኮም ተቋማት ላይ የሚደርሱ ጥቃቶችን ኢመደኤ በመከላከል በኩል ከፍተኛ ሚና እየተወጣ ይገኛል፡፡
ምንጭ ፦ ኢዜአ
  </TEXT>
</DOC>
<DOC>
 <DOCNO>266</DOCNO>
   <TEXT>
﻿አሜሪካ 'ዋናክራይ' ለተሰኘው የሳይበር ጥቃት ሰሜን ኮሪያን ጥፋተኛ አደረገች
19 ዲሴምበር 2017
ያጋሩ
የዋይት ሃውስ ሃገር ደህንነት አማካሪ ቶም ቦሰርት ጋዘጠኞችን ባለፈው ግንቦት ጥቃት ባደረሰው ስለ ወናክራይ ዓለም አቀፍ የሳይበር ጥቃት መግለጫ ሰጡImage copyrightREUTERS
አጭር የምስል መግለጫ
የዋይት ሃውስ ሃገር ደህንነት አማካሪ ቶም ቦሰርት አስተያየቱን አቀረቡ
የዩናይትድ ስቴትስ አስተዳደር 'ዋናክራይ' ለተሰኘውና ሆስፒታሎችን፣ የንግድ ተቋማትና ባንኮች ላይ ጉዳት ላደረሰው ዓለም አቀፍ የበይነ-መረብ ጥቃት ሰሜን ኮሪያ ቀጥተኛ ተጠያቂ እንደሆነች አስታወቀ።
በ150 ሃገራት የሚገኙ 300ሺህ ኮምፒዩተሮች ላይ ጥቃት ያደረሰው ይህ ቫይረስ በቢሊዮን ዶላሮች የሚቆጠር ጉዳት አድርሷል።
የዩናይትድ ስቴትስ ፕሬዚዳንት የሆኑት ዶናልድ ትራምፕ ረዳት ቶማስ ቦሰርት 'ዎል ስትሪት' በተሰኘው ጋዜጣ ላይ ነው ይህንን ክስ ያቀረቡት።
ይህም ዩናይትድ ስቴትስ ሰሜን ኮሪያን ለቫይረሱ ጥቃት በይፋ ጥፋተኛ ስታደርግ ለመጀመሪያ ጊዜ ነው። የፕሬዚዳንቱ በሃገር ደህንነት ጉዳዮች የሚያማክሩት ቶማስ ክሱ በመረጃ የተደገፈ መሆኑን አሳውቀዋል።
የእንግሊዝ መንግሥትም ጥቃቱ በሰሜን ኮሪያ መፈፀሙን በእርግጠኝነት ባለፈው ወር ይፋ አድርጎ ነበር።
ባለፈው ግንቦት የዊንዶውዝ ኮምፒውተርስ ተጠቃሚዎች በሳይበር ጥቃቱ ምክንያት መረጃዎቻቸውን ማግኘት ባለመቻላቸው ለማስመለስ እንዲከፍሉ ተጠይቀው ነበር። ዩሮፖል የተሰኘው የአውሮፓ ሕብረት የፖሊስ አካል የጥቃቱ ክብደት 'ታይቶ የማይታወቅ' በማለት ጠቅሶታል።
አጭር የምስል መግለጫ
አጥቂዎቹ የተጠቃሚዎችን ኮምፒዩተሮች በመቆለፍ (ቢትኮይን) በምናባዊ ገንዘብ ከ300 እስከ 600 ዶላር የጠይቁ ነበር
ለጋዜጣው በሰጡት መግለጫ ቶማስ ሰሜን ኮሪያ ለጥቃቱ ተጠያቂ መደረግ እንዳለባትና ዩናይትድ ስቴትስ 'ከባድ ጫና' በመጠቀም የሳይበር ጥቃቶችን ለመፈፀም ያላትን ፍላጎት እንደምታከሽፍ ተናገረዋል።
ግኝታቸውን አስከትሎ ግን ዩናይትድ ስቴትስ ምን ዓይነት እርምጃዎችን ለመውሰድ ዝግጁ እንደሆነች አላብራሩም።
ባለፈው ወር 'የሽብር ድርጊት ተባባሪ መንግሥት' የሚለው ስያሜ በድጋሚ ሲሰጣት ከባድ የኢኮኖሚያዊ እገዳዎች የተጣለባት ሰሜን ኮሪያ፤ እያካሄደች ባለው የኒዩክሌር ሚሳይል ሙከራዎች ምክንያት ውጥረት ተፈጥሯል።
''ሰሜን ኮሪያ ከአስርታት በላይ በተለየ መልኩ ያልተገሩ መጥፎ እርምጃዎችን ወስዳለች፤ እያሳየች ያለው ተንኮል አዘል አካሄድም ዕለት ተለት ከመጠን እያለፈ ነው። 'ዋናክራይ' ሁሉንም የሚያጠቃ ቫይረስ ነበር'' በማለት ቶማስ ተናግረዋል።
በመቀጠልም ''በይነ-መረብን (ኢንተርኔት) ከጥቃት ነፃ ለማድረግ እየጣርን ባለንበት ሰዓት፤ ብቻቸውን ሆነ ከሕገ-ወጥ ድርጅት ጋር በመተባበር ወይም ከጠላት ሃገራት ጋር በማበር ጥቃት የሚያደርሱብንንና የሚያስፈራሩንን ተጠያቂ ከማድረግ ወደኋላ አንልም'' ብለዋል።
በተጨማሪም ''የአምባገነኖች ማሣሪያ አደገኛ ከመሆናቸው የተነሳ ችላ ማለት አይቻለም'' ሲሉ ገልጸዋል።
በዕለተ ማክሰኞም ከዋይት ሃውስ ፒዮንግያንግን ተጠያቂ የሚያድረግ መግለጫ ይጠበቃል።
'ታይቶ የማይታወቅ ጥቃት'
የእንግሊዝ ብሔራዊ የጤና አገልግሎት (ኤንኤችኤስ) በዚህ ሳይበር ጥቃት በይበልጥ ከመጎዳቱ የተነሳ ብዙ ታካሚዎችን ከቀጠሮና ከቀዶ ሕክምና መመለስ ነበረባቸው።
ጥቃቱ በዓለም ዙሪያ ተዳርሶ የሩሲያም የፖስታ አገልግሎት ከጥቃቱ ጉዳት አልተረፈም።
አጭር የምስል መግለጫ
ዩናይተድ ስቴትስ ባቀረበችው ክስ ላይ ሰሜን ኮሪያ ምላሽ አልሰጠችም
እ.አ.አ በ2014 የሶኒ የፊልም አምራች ኪም ጁንግ ኡን የሚገደልበት በልብ ወለድ ላይ የተመሠረተ ፊልም እንደለቀቀ የሳይበር ጥቃት በደረሰበት ጊዜ ዩናይትድ ስቴትስ የሰሜን ኮሪያ ሸር እንደሆነ ተናግራ ነበር።
የመዝናኛው ድርጅቱ ፊልም፣ ገንዘብ ነክ መረጃዎችና የግል ኢሜይሎች በበይነ-መረብ ይፋ ሆነው ነበር።
በክሱ ዙሪያ ሰሜን ኮሪያ ለፕሬዚዳንት ባራክ ኦባማ ምላሽ ቢሰጡም በዋይት ሃውስ ስለ 'ዋናክራይ' ጥቃት ለቀረበው ክስ ግን መልስ አልሰጡም።
ባለፈው ጥቅምት ሰሜን ኮሪያ ከእንግሊዝ መንግሥት የቀረባበትን ክስ 'መሠረት የሌለው ግምትና' ዓለም አቀፋዊ እገዳዎችን ለማጠናከር የታሰበ 'የክፋት ሙከራ' ነው ብለው ነበር።
  </TEXT>
</DOC>
<DOC>
 <DOCNO>267</DOCNO>
   <TEXT>
﻿የሳይበር ጥቃት ምንድነው
 ሳይበር የአገልግሎቱ ደህንነት የተረጋገጠ ካልሆነ  በአሉታዊ ጎኑ የሚፈጥራቸው ቀውሶች ቀላል አይደሉም፡፡
የሳይበር ጥቃት፡ ሆን ተብሎ ያልተፈቀዱ የኮምፒውተር ስርዓቶችን፣መሰረተ-ልማቶች እና ኔትዎርኮች ላይ አጥፊ ሶፍትዌሮችን በመጠቀም በህገወጥ መንገድ ዴታዎችን መበዝበዝ እና አገልግሎት የማስተጓጎል ተግባር ነው፡፡
በሳይበር ጥቃቶች በአብዛኛው ሲስተሞች ፣ የኮምፒውተር ስርዓቶች እና መጠቀሚያ መሳሪያዎችን ክፍተት በመጠቀም የሚሰነዘሩ ናቸው፡፡
በማህበራዊ የትስስር-ገፆች ላይ ደግሞ ከባህልና ከስነ-ምግባር ውጪ ባፈነገጠ መንገድ ከሚለጠፉ ምስሎች እና መልዕክቶች ጀምሮ የመረጃ መረብን ተገን በማድረግ በተለያዩ ደረጃዎች የሚፈፀሙ  የመረጃ ስርቆቶች የሳይበር ጥቃት ማሳያዎች ናቸው፡፡
በሀገራችንም ኮምፒውተርንና የኮምፒውተር መሠረተ ልማትን በመጠቀም አገልግሎትን በሚሰጡ ተቋማት ላይ አያሌ የጥቃት አደጋዎች ተደቅነዋል፡፡
በ2011 ዓ.ም ዘጠኝ ወራት ብቻ ከ 488 በላይ አደገኛ የሚባሉ የሳይበር ጥቃት ሙከራዎች በሳይበር ወንጀለኞች አማካኝነት የተፈጠሩ ሲሆን በድረ-ገጾች ላይ የሚፈጸም ጥቃት ከፍተኛውን ድርሻ ይወስዳል፡፡
ከ2004 ወዲህ የኢንፎርሜሽን መረብ ደህንነት ኤጀንሲ በሃገሪቱ የሚሰነዘሩ ማንኛውንም የሳይበር ጥቃት የመመከት ሃላፊነት ወስዶ እየሰራ ይገኛል፡፡
ተቋሙ በሀገር ደረጃ የሳይበር ደህንነትን ለማረጋገጥ የሚደረጉ ጥረቶችን ከማቀናጀት እና ከመምራት በላይ   በየተቋማቱ የኢንፎርሜሽን ደህንነትን ለማረጋገጥ የሚረዳ ባህል እንዲዳብር፣ መሰረተ ልማቶች እንዲገነቡ እና አደረጃጀቶች  እንዲፈጠሩ ከፍተኛ ስራዎችን እያከናወነ ይገኛል፡፡ 
ኤጀንሲው ጥቃቶች ከመታሰባቸው ጀምሮ ክትትል በማድረግና ለይቶም በመተንተን ምላሽ በመስጠት  ላይ ይገኛል፡፡ በቀጣይም የሳይበር ጥቃትን የመለየት፣ የመተንተንና የመመከት አቅም እየዳበረ በሄደ ቁጥር ህብረተሰቡ  ውስጥ የሚፈጠረው በራስ መተማመን በዛው ልክ ይጨምራል፡፡
መረጃዎች እንደሚጠቁሙት በኢትዮጵያም ሆነ  በዓለም አቀፍ ደረጃ የሳይበር ጥቃቶች ከጊዜ ወደ ጊዜ እየጨመሩ እንደመጡ ያመለክታሉ፡፡ ጥቃት ፈጻሚዎቹ “በሀገር እና በዜጎች ላይ ጉዳት ለማድረስ አስበው” ድርጊቱን ይፈጽማሉ፡፡
ሁሉም የሳይበርም ይሁን የኔትወርክ ሰርጎ ገቦች ግን ጥፋት ፈጻሚዎች አይደሉም፡፡
የነጭ፣ የግራጫ እና ጥቁር ባርኔጣ የመረጃ በርባሪዎች
በሳይበር ምህዳሩ የነጭ፣ የግራጫ እና ጥቁር ባርኔጣ የመረጃ በርባሪዎች የድርጊት ተምሳሌቶች ናቸው፡፡
በዚህ መሰረትም ጥሩ አድራጊዎቹን “ባለ ነጭ” ፣ ጉዳት አድራሾችን “ባለ ጥቁር” ከሁለቱም ውጪ የሆኑት እና መሀል ላይ የሚዋልሉትን “ባለ ግራጫ” ባርኔጣ ይባላሉ፡፡
የኮምፒውተሩ አለም ታዲያ ይህን ተምሳሌታዊነት በመውሰድ “ዋይት ሀት፣ ግሬይ ሀት እና ብላክ ሀት ሀከርስ” በሚል የኮምፒውተር በርባሪዎችን ጎራ ለመለየት ተጠቅሞበታል፡፡ 
በመጀመሪያ ደረጃ ሀከር ማለት የሆነ ሰው ዕቃም፣ ኮድም ሊሆን ይችላል ከተሰራበት ዋና ዓላማ ውጪ ለሌላ ተግባር እንዲውል ማድረግ ማለት ነው፡፡
ሀት ሀከር ማለት
የሶፍትዌር ፕሮግራመሮች ወይም የአንፎርሜሽን ደህንነት ባለሙያዎች ሆነው ሶፍትዌር፣ ሀርድዌር እና ኦፕሬቲንግ ሲስተም ላይ ያለውን ድክመት በማግኘት ለሚሰራውና ኃላፊነት ላለበት ድርጅት፣ የሚያሳውቁ ናቸው፡፡ የተፈጠረው ክፍተት ምርቱን ለሰራው ድርጅት በነጻ ወይም በክፍያ የሚሰጡ እና የሚያሳውቁ ናቸው፡፡
የ“ዋይት ሃት ሀከርስ” ዋና አላማ ለሶፍትዌር አምራችም ሆነ ድርጅት፣ ለኔትወርክ ባለቤትም ሆነ ለሚገባው ሰው ችግሮችን ፈልፍሎ አውጥቶ ማሳወቅ ነው፡፡ እንደ ብላክ ሃት ሀከር የብርበራቸውን ግኝት ለመጥፎ ዓላማ አያውሉትም፡፡
የመረጃ በርባሪዎች ብዙውን ጊዜ አንድ ሶፍትዌር የተጻፈበትን ኮድ ሰብረው መግባት የሚችሉ ከመሆናቸው በተጨማሪ ኮዱን ሳያዩ ችግር ማግኘት የሚችሉም ናቸው፡፡
መልካም የመረጃ በርባሪ "ኋይት ሃከር" የሆነ ኩባንያ ሙሉ ለሙሉ ፈቅዶልህ ‘ክፍተታችንን አሳየን፣ ምን ድክመት አለብን?’ ስትባል ቁጭ ብለህ የተለያዩ መሳሪያዎችን ወይም ችሎታህን ተጠቅመህ ክፍተቱን አግኝተህ መጠቆም ሲቻል ነው፡፡
በእርግጥ የ‘ዋይት ሃት ሃኪንግ’ ሲጀመርም በኢንዱስትሪው ውስጥ ክብር፣ ዕውቅና እና ዝና ከማግኘት ጋር የተያያዘ ነበር፡፡ ባለሙያዎቹ በዋነኛነት ድርጊቱን የሚያከናውኑት ለሙያው ፍቅር ሲሉ እንደነበር ፍጹም ይገልጻል፡፡ ከቅርብ ጊዜ ወዲህ ቢሊዩን ዶላር የሚያንቀሳቅሱ የቴክኖሎጂ ድርጅቶች ችግሮቻቸውን ነቅሰው ለሚያወጡላቸው ለ‘ዋይት ሀት ሀከሮች’ ዕውቅና ከመስጠት ተሻግረው ዳጎስ ያለ ክፍያም እንደማበረታቻ መስጠት ጀምረዋል፡፡ 
  </TEXT>
</DOC>
<DOC>
 <DOCNO>268</DOCNO>
   <TEXT>
﻿ኢትዮጵያ በ6 ወራት ብቻ 256 ታላላቅ የሳይበር ጥቃቶች ደርሰውባታል
NEWS
On May 18, 2017  1,548
(ኤፍ.ቢ.ሲ.)- ኢትዮጵያ በያዝነው ዓመት የመጀመሪያ ስድስት ወራት ብቻ 256 ታላላቅ የሳይበር ጥቃቶችን አስተናግዳለች።
ጥቃቱ በቴሌኮሙዩኒኬሽን፣ በፋይናንስ ተቋማት እና የተለያዩ የመሰረተ ልማት አውታሮች ላይ ያነጣጠረ ነው።
የኢንፎርሜሽን መረብ ደህንነት ኤጀንሲ የኮሙዩኒኬሽን ሃላፊ አቶ መሃመድ እድሪስ፥ የሳይበር ጥቃት ሙከራዎች ኢትዮጵያን በተደጋጋሚ እንደሚጎበኟት ተናግረዋል።
የሳይበር ጥቃት አሳሳቢ እየሆነ መምጣቱን የገለጹት የኮሙዩኒኬሽን ሃላፊው፥ ሰሞኑን 155 ሀገራትን ያጠቃው “ወነክራይ” የተባለው የሳይበር ጥቃት ካነጣጠራቸው 11 የአፍሪካ ሀገራት ኢትዮጵያ አንዷ መሆኗን ገልጸዋል።
የጥቃቱ ኢላማዎች ደግሞ የህክምና፣ የትራንስፖርት፣ የፋይናንስ ተቋማት እና ታላላቅ የመሰረተ ልማት አውታሮች መሆናቸው ሁኔታውን ይበልጥ አሳሳቢ እንዳደረገው ነው ያነሱት።
አንደ አቶ መሃመድ እድሪስ ገለጻ፥ የግለሰቦች መገልገያ ኮምፒውተሮችም የመሰል ጥቃቶች ሰለባዎች ናቸው።
የጥቃቶቹ ባህሪ ተለዋዋጭነት እና ጉዳት ማድረስ አቅማቸው መለያየት በዘርፉ ያለውን ቴክኖሎጂ ፈተና ውስጥ እንደከተተው ነው የሚነገረው።
አቶ መሀመድ በኢትዮጵያ የደረሱት 256 የሳይበር ጥቃቶች በኤጀንሲው አማካኝነት ከፍተኛ ጉዳት ሳያደርሱ መከላከል መቻሉን በበጎ ጎኑ ያነሳሉ።
ሀገሪቱ ታላላቅ የሳይበር ጥቃት ሙከራዎችን ማስተናገድ መጀመሯ በቀጣይ ልትድርስብት ካሰበቸው እደገት እና የቴክኖሎጂ አጠቃቀም ጋር ተያይዞ ይበልጥ ተጋላጭ እንድምትሆን መገመት አያዳግትም።
የኮሙዩኒኬሽን ሃላፊው ይህን ግምት ውስጥ በማስገባት በሰው ሀይል፣ በመረጃ እና በቴክኖሎጂ ላይ ትኩረት ያደረገ ስራ እየተከናወነ መሆኑን አመላክተዋል።
ኤጀንሲው በተለይም ለጥቃት ተጋላጭ ናቸው ተብለው ከተለዩ ተቋማት ጋር የሳይበር ጥቃትን ለመከላከል በቅንጅት እየሰራ መሆኑንም ነው የገለጹት።
አንዳንድ የፋይናንስ ተቋማትም የራሳቸው የሳይበር ጥቃት መከላከያ ማዕከል እስከማቋቋም መድረሳቸውን አንስተዋል።
ከሳይበር ጥቃት ጋር ተያይዘው የሚመጡ ችግሮችን በማወቅ ረገድ በማህበረሰቡ ዘንድ የተፈጠረው ግንዛቤ ገና አነስተኛ ነው።
የሳይበር ጥቃት ተከላካይ ባለሙያዎችን ከማፍራት አንፃር እንደ ሀገር ሰፊ ክፍተት መኖሩን የሚያነሱ ምሁራንም አሉ።
የአዲስ አበባ ዩኒቨርሲቲ ቴክኖሎጂ ኢንስቲትዩት የኢንፎርሜሽን ኮሙዩኒኬሽን ቴክኖሎጂ መምህሩ ዶክተር ኢሳያስ ገብረዮሀንስ፥ ሀገሪቱ እየገጠማት ላለው የሳይበር ጥቃት የመከላከል አቅም ለመፍጠር በቂ የሰለጠነ ባለሞያ ያስፈልጋታል ብለዋል።
የዶክተር ኢሳያስን ሃሳብ የሚጋሩት አቶ መሃመድ በሀገሪቱ ከሚገኙ 12 ዩኒቨርሲቲዎች ጋር በቅንጅት የጥናት እና ምርምር ስራዎች እየተከናወኑ መሆኑን ገልጸዋል።
ከመቀሌ ዩኒቨርሲቲ እና አዲስ አበባ ዩኒቨርሲቲ ቴክኖሎጂ ኢንስቲትዩት ጋር በመተባበርም ከቀጣይ ዓመት ጀምሮ በሁለተኛ ዲግሪ መርሃ ግብር የሳይበር የትምህርት ዘርፍ ለመክፈት ስምምነት ላይ ተደርሷል።
የአዲስ አበባ ዩኒቨርሲቲ ቴክኖለጂ ኢንስቲትዩትን ወክለው ስምምነቱን የፈረሙት ዶክተር ኢሳያስ ገብረዮሃንስ፥ ኢንስቲትዩቱ በቀጣይ ዓመት ትምህርቱን መስጠት የሚያስችለውን የሰው ሃይል እና መሳሪያ ማዘጋጀቱን ተናግረዋል።
የመቀሌ ዩኒቨርስቲም በተመሳሳይ ትምህርቱን ለመክፈት የሚያስቸለውን ዝግጅት ማጠናቀቁን የዩኒቨርሲቲው የመረጃ እና ኮሙዩኒኬሽን ትምህርት ክፍል ሃላፊ አቶ መለሰ ገብረየስ ተናግረዋል።
ሁለቱ ዩኒቨርስቲዎች ትምህርቱን መስጠት ሲጀምሩ በሳይበር ተሰጥኦ ተቋም ብቻ ይሰጥ የነበረውን የትምህርት መስክ ከፍ በማድረግ በዘርፉ የሰለጠነ የሰው ሃይልን ማሟላት ያስችላል።
ይህም በመስኩ የሚስተዋለውን ክፍተት በመሙላት የሳይበር ጥቃትን አስቀድሞ ለመከላከል ከፍተኛ ሚና ይኖረዋል ተብሎ ይጠበቃል።
  </TEXT>
</DOC>
<DOC>
 <DOCNO>269</DOCNO>
   <TEXT>
﻿ፕ/ት ሳህለወርቅ ዘውዴ ለመላው ኢትዮጵያዊያን የእንኳን አደረሳችሁ መልዕክት አስተላለፉ
የኢፌዲሪ ፕሬዝዳንት ሳህለወርቅ ዘውዴ ለመላው ኢትዮጵያዊያን የእንኳን አደረሳችሁ መልዕክት አስተላለፉ
የኢፌዲሪ ፕ/ት ሳህለወርቅ ዘውዴ አዲሱን ዓመት አስመልክተው ባስተላለፉት መልዕክት፤ አዲሱ ዓመት የጤና፣ የሰላም፣ የብልጽግና እና የአገሪቷን አንድነት በማጠናከር እንደ ሐገር በስኬት የምንረማመድበት እንዲሆን ተመኝተዋል።
ከአንዱ ዘመን ወደ ሌላኛው የሚደረገው ሽግግር ቀን ቀጥሮ አሮጌውን ከመሸኘት እና አዲሱን ዓመት ከመቀበል ያለፈ አንድምታ አለው ያሉት ፕሬዝዳንቷ፤ አዲሱ ዓመት ተስፋን ሰንቀን ወደ ተሻለ ህይወት ራሳችንን የምናዘጋጅበት እና ወደፊት አሻግረን ለምናየው ህልማችን የብርሃን ወጋገን የሚሰጥልን የጥንካሬያችን ምንጭ ሲሉ ገልጸውታል።
በአሮጌው ዓመት ችግሮች እንዳሉ ሆኖ በብዙ መለኪያዎች የተለየ ዓመት እንደነበር ያወሱት ፕሬዝዳንቷ፤ ዜጋው በሃገሩ ጉዳይ ተሳታፊ እንዲሆን መንገዱን የሚጠርጉ የፖለቲካ፣ ማህበራዊ እና ኢኮኖሚያዊ መስኮች መሰረት የጣሉ ስራዎችም የተከናወኑበት ዓመት ነበር ብለዋል።
ዓመቱ በአገሪቷ የሴቶችን እኩልነት ለማረጋገጥ በር የተከፈተበት መሆኑን በመግለጽ፤ ከጥቂት ወራት በፊት ማንም በማያስበው ሁኔታ ለሴቶች የይቻላል መንፈስን የፈጠሩ ሁኔታዎች የተከሰቱበት እንደነበርም በማሳያ ጠቅሰዋል።
በአመለካከታቸው የተነሳ ተራርቀው የነበሩ ወገኖች በአገር ጉዳይ ላይ በጠረንጼዛ ዙሪያ ለመቀመጥና ለመወያየት መብቃታቸው በማውሳት፤ በአመለካከት እና በእምነት መለያያት ቢኖርም የጋራ ጉዳያችንን መሳት አይገባውም በማለት፤ የሚያስተሳስረን ገመድ ኢትዮጵያዊነት ነው ብለዋል።
በአገራችን ሁኔታ ሊያስተሳስረንና ሊያግባባን የሚገባው ጉዳይ ወገኖቻችንን ከድህነት ማላቀቅ፣ መሰረታዊ ፍላጎቶታቸውንና መብቶቻቸውን ማስከበር ሊሆን እንደሚገባውም ጠቅሰዋል።
አገሪቷ የተያያዘችው የለውጥ ሂደት ካለፉት ብዙ የተለየ የሚያደርገው የነበረውን ጠራርጎ "ሀ" ብሎ የጀመረ ሳይሆን ለአገሪቷ እድገትና ብልጽግና እሰለፋለሁ የሚለውን ሁሉ አስተባብሮ ለመጓዝ የተነሳ መሆኑን በመጥቀስ፤ ይህ ደግሞ የራሱ የሆኑ አዳዲስ መሰናክሎች ያመጣ መሆኑን ከመግለጽ አልተቆጠቡም።
በተለይም ባለፉት ጊዜያት ያየናቸው አስከፊ ሁኔታዎች በሀገሪቷ እንዳይከሰቱ የማድረግ ሃላፊነት የመንግስት ወይንም የተወሰኑ አካላት ላይ ብቻ የሚጣሉ አይደሉም ያሉት ፕሬዝዳንቷ፤ የአገሪቷ ሰላምና መረጋጋት እንዲሁም የልማት ጉዳይ ለይደር የሚተው አለመሆኑን ገልጸዋል።
ፕሬዝዳንት ሳህለወርቅ ለግል ወይም ለቡድን ፍላጎት ብቻ ብሎ ለአንድ ወቅት የፖለቲካ ጥቅም የሚደረጉ ቀይ መስመር ያለፉ ተግባራት በስተመጨረሻ ልንመልሰው ወደማንችለው መቀመቅ እንዳይከተን ከፍተኛ ጥንቃቄ ማድረግ ያስፈልጋል ብለዋል።
ቀጣዩ አዲስ ዓመት አገርን በጽኑ መሰረት ላይ የምናስቀምጥበት፤ ተቋሞቻችንንና ተቋማዊ አሰራሮቻችንን፤ አንድነታችንን የምናጠናክርበት ምዕራፍ እናድርግ በማለት መልክታቸውን አስተላልፈዋል።
አባቶቻችንና እናቶቻችን ያስተማሩን በችግሮቻችን ተውጠን ከስመን መቅረትን ሳይሆን ከችግሮች መካከልም የማይደበዝዙ ድንቅ ተግባራት በመፈጸም በሁለት እግር መቆም እንደምንችልም ጭምር ነው ያሉት ፕሬዝዳንቷ፤ በመጪው ዓመት ሰላሟና ደህንነቷ የተረጋገጠ አገር እንደሚፈጠር ያላቸውን እምነት ገልጸዋል።
  </TEXT>
</DOC>
<DOC>
 <DOCNO>270</DOCNO>
   <TEXT>
﻿የኢትዮጵያ አዲስ አመት በኢትዮጵያና በተለያዩ የአለም ክፍሎች በድምቀት ተከበረ
(ኢሳት ዜና–መስከረም 1/2010)የኢትዮጵያ አዲስ አመት በኢትዮጵያና በተለያዩ የአለም ክፍሎች በድምቀት ተከበረ።
አዲሱ አመት በልዩ ልዩ ባህላዊና ሃይማኖታዊ ስርአት ደምቆ መዋሉ የታወቀ ሲሆን በተለይ በዋዜማው የሙዚቃ ዝግጅቶች በልዩ ልዩ መድረኮች ለሕዝብ ቀርበዋል።
በቅርቡ አዲሱን የሙዚቃ አልበሙን ለማስመረቅና ከማር እስከ ጧፍ በሚል የተቀነባበረውን ክሊፑን ለመልቀቅ በሒልተን ሆቴል የተጠራው ፕሮግራም በመንግስት የተሰረዘበት ድምጻዊ ቴዲ አፍሮ ለአዲሱ አመት ከማር እስከ ጧፍ የሚለውን የሙዚቃ ክሊፕ ለህዝብ አሰራጭቷል።
የባህል ሙዚቃ ንግስት በመባል የምትታወቀው አንጋፋዋ ድምጻዊ ማሪቱ ለገሰም ለአዲሱ አመት የባህል ሙዚቃ የለቀቀች ሲሆን ከኢሳት ጋር ባደረገችው አጭር ቆይታም ለኢትዮጵያ ሕዝብ ያላትን ፍቅርና አክብሮት እንዲሁም የአዲሱን አመት መልካም ምኞቷን ገልጻለች።
ከኢትዮጵያ ውጭ በተለያዩ የአለም ክፍሎች በኢትዮጵያውያን ዘንድ የተከበረው የአዲስ አመት ዝግጅት በዝነኛው ድምጻዊ ቴዎድሮስ ካሳሁን ኢትዮጵያ ዜማ በዋናነት የታጀበ ሲሆን ዘመናዊና ባህላዊ ሙዚቃዎችም ለበአሉ ድምቀት ሰጥተዋል።
ለኢሳት በደረሰው መረጃ ከአሜሪካ ከተሞች በሲያትል፣አትላንታና ቦስተን የሚገኙ ኢትዮጵያውያን አዲሱን አመት በከፍተኛ ደስታ ተቀብለውታል።
በአውሮፓ ስዊዘርላንድ እንዲሁም በመካከለኛው ምስራቅ ቤይሩትና ዱባይ ብሎም በተለያዩ የአለማችን ክፍሎች የሚገኙ ኢትዮጵያውያን አዲሱን የኢትዮጵያውያን አመት በልዩ ድምቀት አክብረውታል።
  </TEXT>
</DOC>
<DOC>
 <DOCNO>271</DOCNO>
   <TEXT>
﻿እስላማዊ አዲስ ዓመት: ባህርያት እና ወጎች.
አዲስ ዓመት - በዚህ የተለያዩ እምነቶች ውስጥ ተከበረ ናቸው ጥቂት በዓላት አንዱ ነው. እስልምና - ምንም የተለየ ነው. ይሁን እንጂ, የሙስሊም አዲስ ዓመት በክስተቱ ቀን, እንዲሁም በውስጡ በዓል ዘዴዎች ሁለቱም ጋር የተያያዙ ናቸው በርካታ ባህሪያት አሉት.
ሙስሊም አዲስ ዓመት
HIJRA መቁጠሪያ
የሂጅራ - 3 ጥቅምት 1438 ጀምሮ የዘመናት ይመራል የሙስሊሞችን መቁጠሪያ,. ይህም የጨረቃ አቆጣጠር ላይ እየተከሰተ ያለውን ስሌት, ዓመታዊ ዑደት በጎርጎርዮስ ከ 11-12 ቀናት አጭር ነው 354 ቀናት, እኩል መሆኑን እውነታ በማድረግ በጎርጎርዮስ ይለያል. ይህ እውነታ ጸደይ በመጀመሪያው ወር ላይ ቢወድቅ ያለውን ሙስሊም አዲስ ዓመት በዓል, ቀን ይነካል.
አረብኛ ከ የተተረጎመው "Hijra", "ሰፈራ" ማለት ነው. ስለዚህ ተብሎ የእስልምና የቀን መቁጠሪያ ወደ 622 ባደረገው በመዲና ወደ ከመካ የነቢዩ ሙሐመድ, ማስፈርን ውስጥ ተሳትፎ ስያሜውን ያገኘው. የነቢዩ በመንቀሳቀስ ቀን እና የሙስሊም መቁጠሪያ ጀምሮ ይጀምራል.
ሙስሊም አዲስ ዓመት ተብሎ እንደ
ወደ HIJRI መሠረት የአዲስ ዓመት
በክርስቲያን ሰዎች ውስጥ የሙስሊም አዲስ ዓመት ስም በተመለከተ የተሳሳተ መረጃ የለም. እና Nowruz አያከብሩትም - የእርሱ ስም እንደሆነ ይታመናል መጋቢት 21. ይሁን እንጂ, በ Hijra መቁጠሪያ, እስላም ውስጥ የአዲስ ዓመት ዋዜማ መሠረት - በመዲና ውስጥ የነቢዩን የማስፈር ቀን ነው.
Hijri በዓል በሙሃራም በመጀመሪያው የቀን መቁጠሪያ ወር ላይ ይጀምራል. ነገር ግን ስሌቱ በጨረቃ ቀን አቆጣጠር እና የአዲስ ዓመት ቀን መሠረት ስለሆነ 11-12 ቀናት ቀደም ቀደም ከአንድ በላይ በየዓመቱ ይመጣል.
በመሆኑም, በ 2017, አዲሱ አመት 22 መስከረም ይከበራል. ነገር ግን የሙስሊም አዲስ ዓመት በርካታ 2018 የሚውልበት: 11 መስከረም ላይ. 1 መስከረም - 2019 ውስጥ.
የበዓል ወጎች
እስላማዊ አዲስ ዓመት የራሱ ልዩ ወግ አለው. በመሆኑም ለማግኘት ዝግጅት ጥቃት በፊት አንድ ወር ይጀምራል. አንድ ቀን የተወሰነ አይደለም ይህም ቤትዎ, አንድ የተሟላ ጽዳት ማስያዝ ነው. Novruz ሙስሊሞች ቀን ይበልጥ እንዲበቅሉ ውስጥ የተዘፈቀው ስንዴ በቆልት መካከል ወይም ምስር. የእስልምና ቤተሰቦች ውስጥ በዓል በፊት ከጥቂት ቀናት የገና ምግቦች ንቁ ዝግጅት እና ዘመዶች እና ጓደኞች እንዲጎበኙ ግብዣ ነው.
ፎቶ ካርዶች ሙስሊም አዲስ ዓመት
እንዲሁም የበዓል እንዲሾምላቸው ያለውን የአምላክ ሟቹ ዘመዶች ይመልከቱ ወሰንን.
አዲስ አመት በአል ቀን ውስጥ እያንዳንዱ ሙስሊም ሰው በድጋሚ በመዲና ወደ ነብዩ መሐመድ ፍልሰት ስብከቱን ለመስማት ሲሉ ጸሎት እና ንባብ ወደ መስጊድ ለመምጣት ግዴታ ነው.
በዓሉ በኋላ, ጾም አንድ ጊዜ አለ. ይህ የእስልምና የቀን መቁጠሪያ ላይ የኢትዮጵያ አዲስ ዓመት በመጀመሪያው ወር ጠብቄአለሁ ነው አስገዳጅ ወግ ነው. ጾም ጥብቅ ገደብ አለው, ይህም አፈፃፀም የግዴታ ነው. ስለዚህ, እያንዳንዱ ሙስሊም ምግብና ውሃ የመዝናኛ, ጾታ, መታጠብ, ማጨስ እና ዕጣን መጠቀም አሻፈረኝ. እንዲህ ያሉ እርምጃዎች በመራቅ ወደ ስትጠልቅ ድረስ ግዴታ ነው. ይህ ንጋት ላይ, በእያንዳንዱ ቀን ነው, የሙስሊም ወደ ሙሉ ሴሰኑ ሰዎች እና አሳባቸውን በአላህ አገልግሎት. ፀሐይ ከአድማስ ላይ ያስቀምጣል ብቻ ጊዜ, ሰዎች ምግብ ምኞቶቻቸው ይፈቀዳል, ነገር ግን ምግቦች መካከል አብዛኞቹ በስተቀር ጋር ናቸው ነበር.
ወደ ምሥራቅ ገበያዎች ውስጥ, በዓል ለመዘጋጀት, እናንተ የሙስሊም አዲስ ዓመት ጋር የተለያዩ ፎቶዎችን እና በካርድ የተለያዩ ሽያጭ ላይ ማግኘት ይችላሉ.
ሙስሊም አዲስ ዓመት በዓላት
ሙስሊሞች ለ አዲሱን ዓመት በመጀመሪያው ወር ላይ ይህ ቤቶች ግንባታ አገሯን ሠርግና ለማክበር ጥሩ ምልክት ተደርጎ ነው, እና በአጠቃላይ ይህ ሁሉ ሂደታቸውንም የሚሆን ታላቅ ጊዜ ነው. በተጨማሪም, በዚህ ጊዜ, የተቸገሩትን ድሆችን እና የሌላቸው ለመርዳት ወሰነ. ይህ ብጁ ብዙ የሙስሊም በዓላት መካከል ባሕርይ ነው, አዲሱ አመት - ምንም የተለየ ነው.
አዲስ ዓመት አከባበር ወቅት ሙስሊሞች ወግ በማድረግ በማዕድ ባህሪያቸውን እውቅና መሰጠት ይቻላል. አላህ የምስጋና ጸሎት ማስያዝ ያለውን የ ምግብ መጀመሪያ, እንዲሁም በውስጡ መቋረጥ,. የቤቱን ባለቤት መጀመሪያ መብላት, እና ብቻ ነው በኋላ ወደ በዓል ምግብ ሌሎች የቤተሰብ አባላት ለመጀመር ይጀምራል.
በአዲስ ዓመት ውስጥ ሙስሊሞች ከ ባህላዊ ምግቦች
የበዓል ሠንጠረዥ ሙስሊሞች ሰባት ባህላዊ ምግቦች ፊት ያመለክታል. እና ምናሌ ብቻ የአረብኛ ፊደላት መካከል ደብዳቤዎች "ኃጢአት" ጋር ይጀምራል ያለውን ስም ሰዎች መሆን አለባቸው. እንደሚከተለው ስለዚህ, እያንዳንዱ ሙስሊም ቤተሰብ ውስጥ ያለውን ጠረጴዛ ማጌጫ.
Sabzeh. ይህ ቡቃያ ስንዴ ወይም ምስር ከወጡት ነው ይህም የአዲስ ዓመት ጠረጴዛ, ዋነኛ ምልክት ነው. በዓሉ በኋላ በ 14 ኛው ቀን ላይ ወደ ወንዙ ውስጥ ይጣላል ናቸው.
ሲብ - ውበት እና ጥሩ ጤንነት ምልክት ይወክላል ይህም ፖም,.
Samana. የስንዴ ጀርም የተሰራ ይህ ሙስሊም ፑዲንግ. Samana አዲስ ሕይወት መጀመሪያ ያመለክታል.
Sendzhed - የሎተስ ያለውን የደረቀ ፍሬ, የፍቅር ተምሳሌት.
Cyr - ሽንኩርት እየፈወሰ ነው.
Somac - ቀይ የቤሪ. ጠረጴዛው ላይ መገኘት የክፋት ኃይሎች ላይ ጥሩ ብልጫ ይወክላል.
Serkeh - የእስልምና ኮምጣጤ, ጥበብና ትዕግሥት በማመልከት.
ብዛት ሙስሊም አዲስ አመት
የሙስሊም አዲስ ዓመት የምግብ ምልክቶች መዓዛ ከአዝሙድና ቅጠልና ጋር ያጌጠ. እርግጥ ነው, ጠረጴዛ እና ሌሎች ምግብ ላይ ቂጣና ምግቦች በተጨማሪ አሁን ነው.
ሌላስ ምን የአዲስ ዓመት ሰንጠረዥ DECORATES?
ከበጉ ምግቦች የግዴታ መገኘት ነው. ሙስሊም ቤተሰቦች ውስጥ በዓላት ዋዜማ ላይ በተለምዶ kukus የበግ ወይም የበሬ ማዘጋጀት. በተጨማሪም, ጠረጴዛ እና የምሥራቃውያን ጣፋጮች, ፍሬ, ስጋ እና ሩዝ ከተለያዩ ሰበር.
ሻይ, ቡና እና ፍሬ ጭማቂ ብቻ ጥቂት ዝርያዎች presentedin ሳለ መጠጦች ጀምሮ. ምንም የአልኮል.
ሙስሊሞች ለ አዲሱን ዓመት የትኛው ማለት ነው?
ወደ ምስራቅ, የአዲስ ዓመት ሕዝቦች ለማግኘት - ለዚህ የጅምላ በዓላት የሚሆን ምክንያት አይደለም. እያንዳንዱ የሚያስከብር ሙስሊም ከእርሱ ለፈጸመው ድርጊት አንፃር ውስጥ የቆየ ዓመት ይተነትናል ጊዜ በዚህ ጊዜ ነው.
ዓመት ስንት መልካም ሥራዎች ከሄዱ ነፈሰ? ምን ያህል ጊዜ አምላክ, ስንት ጸሎት ማንበብ ነበር ያመልኩ ነበር? እንዴት በሚገባ እያንዳንዱ ወደ ሙታን ዓለም ውስጥ ከእግዚአብሔር ጋር ስብሰባ ራሱን ዝግጁ? እና መልካሞችን ምን ዓይነት, እሱ በመጪው ዓመት ውስጥ ለማድረግ ያሰበውን? እነዚህ ሁሉ ጥያቄዎች አማኞች አሳብ ይሙሉ.
ክፉ አሳብ, ጠብ ራቁ እና ኃጢአት, አካል ሳይሆን አእምሮ ብቻ ሳይሆን ጸድቷል ጊዜ በአንድ ጊዜ በመፈጸማቸው ምክንያት በአንድ ጊዜ - አዲስ አመት የመጀመሪያ ቀን ምንም አያስገርምም በሚቀሩት ጊዜ መጀመሪያ የድሉን አክሊል ነው.
  </TEXT>
</DOC>
<DOC>
 <DOCNO>272</DOCNO>
   <TEXT>
﻿የአዲስ አመት ምኞቶች በሳምሶን ብርሃኑ
አዲስ አመት የተስፋ ስሜትን ይፈጥራል። ከቀድሞው ምንም የተለየ ነገር እንደማይመጣ ልብ ቢያውቅም ነፍስ ትሁን ማን ራስን በተስፋ መሸንገሏ አይቅርም በአዲስ አመት ዋዜማ። ለነገሩ ተስፋን ማ ይጠላል? የአማርኛ አስተማሪያችን ድሮ “ሰው የሚሞተው ተስፋ ያጣ ቀን ነው” ይሉ ነበር። ድሮ እኮ ስንት የገባው አስተማሪ ነበር? በሁዋላ እንደ እነ መምህር ጉማታ አይነት አስተማሪዎች መጡና ሁሉን ነገር አደፈረሱት እንጂ። መምህር ጉማታ ሶሻሊስት አገር የሆነ ነገር ተምሮ እንደመጣ ስለ ዲያሌክቲካዊ ማቴሪያሊዝም ምናምን እኛን እያስተማረ በወረዳው ደግሞ ራሱን የቻለ ማርክስ አይሉት ሌኒን ሆኖ ከረመና አንድ ቀን እኛም አድገን ከቤተሰብ ጋር ቅጭ ብለን ቲቪ ስናይ በቲቪ የፓናል ውይይት አብዮታዊ ዲሞራሲን ሲተነትን አየነው። ድሮ ያስተምረን የነበረው ዲያሌክቲካዊ ማቴሪያሊዝምና የአሁኑ አብዮታዊ ዲሞክራሲ ጊዜ የሆነ ቦታ አገናኛቸው ማለት ነው? ስንል ራሳችንን ጠየቅን በጊዜው ። እርሱን ለፓናሊስቶች እንተወውና ወደ አዲስ አመት ምኞታችን እንመለስ።
እናም እንደ በተለምዶው አዲስ አመት ሲመጣ ለሀገራችንና ለህዝቧ መልካም ምኞት እናዝንብ እስቲ የብልጽግና የሰላምና የትራንአስፎርሜሽን ይሁንላችሁ እንበል [እኔ ብያለሁ] ። አምና መልካም የህዳሴ ዘመን ይሁን ብለን ተመኝተን ነበር ኑሮን የሚለውጥ ህዳሴም ይሁን ውዳሴ ሳይመጣ ደግሞ ትራንስፎርሜሽን መጥቷልና በአዲሱ የፈረንጆቹ አመት ከዚህ በላይ ለሀገሬ ምን ልመኝ ? አንዳንድ አኢትዮጵያውያን ወገኖቼ ምግቡም የኑሮ ለውጡም ያለው ቴሌቪዥን ላይ ነው እኛ ቤት አልገባም ይላሉ የሚል አንብበናልና እናም ጉዳዪ የማየት የማየት ከሆነ በፍላት ስክሪን ኑሮን ይከሰክሱ ዘንድ ልመኝ ይሆን ወይንስ ? መመኘት እንዃን የሚያመራምርበት ዘመን ላይ ደረስን?
አዋቂዎቹ ልግስና ከቤት ነው የሚጀምረው ይሉ የለ እናም የአዲስ አመት ምርቃቴን ከጎረቤቴ ልጀምር ለቤቴ ጊዜ ከተገኘ ወደ በሁዋላ እመለሳለሁ ። ጎረቤቴ አፍሮ ካሪቢያናዊ ነች ጃማይካዊ ። ገና አዲስ ሆኜ ጉርብትና ሲጀመር ምን አይነት ፍቅር ነበረን? ቢራውንም በሁኣዋላ ላይ ጫትም ሳይቀር አስለምጄአት ነበር፤ አቤት የነበረ ጫወታ ! ሁዋላ ላይ እኔም ሀገር ቤት ቤተሰቦቼን ለመጠየቅ መሄድ ስለነበረበኝ የባህሪ ለውጥ የግድ አስፈለገ፤ ንዋይን በተመለከተ፡ የአውሮፕላን ቲኬቱ፤ ለቤተሰብም ለወዳጅ ለዘመድ የሚባለውም ልብሱስ ቢሆን እዚህ እንደሆን ከሁለት በላይ ጂንስ አስፈልጎኝ አያውቅ ሀገር ቤት ሲኬድ ዲያስፓራ አይደለሁ ልብስ ሁሉ ያስፈልገኛል ! ሰው ፊት የምቀርበበት ከሰለጠነ አለም የመጣሁ መሆኑን የማሳይበት ። እናም አዲሱን ባህሪዬ አልወደደልችንኝም ጃማይካዊቷ ሩት ! ፌክ ኢትዮጵያዊ ትለኝ ጀመር። የሚሰማ ሰው ካገኘች “ የራስ ታፋራይ ኢትዮጵያዊ ተካፍሎ የሚበላ ለሰው አዛኝ ደግ ነው… ይሄ አንዱም የለው” ብላ ታማኛለች። ። ምን ይባላል ያሳለፍነው ዘመን ደስታን ያየንበት ተመልሶ ቢገኝ …ያለው ጥላሁን ለጉርብትናም ጉዳይ ልንጠቀምበት እንችል ይሆን? እናም የአዲስ አመት ምኞት ከርሷ ልጀምር ። ልቦና ይስጣት ብዬ ልመኝላት ይሆን ? ያንን ነገር እያጨሰች ልቦና ከየት ይመጣል? የእኔን ነገር የሚያስረሳ አሪፍ ጃማይካዊ ኮበሌ ይስጣት ቸሩ መድሃኔያለም ! ለሴት ልጅ ከዚህ በላይ ምርቃት አለ? ሁሉን የሚያስረሳ ፍቅረኛ ከማግኘት የበለጠ? የእርሷ በዚህ ተጠናቀቀ ማለት ነው የሚቀረው አንድ አሪፍ ፓስት ካርድ መግዛትና በፓስታ ማጭሎቂያዋ መክተት ብቻ ነው ።
ለሌላ ለማን ልመኝ ? እህ ሌላኛው ጎረቤቴ ሲኞር ጋብሬዚ ። ሲኞር የፍቅር ሰው ነው ብር/ፓውንድ የለውም እንጂ ! እኔ በተራዬ እርሱን ፌክ ጣሊያን እለዋለሁ ። ጣሊያን ብሎ ስራ እማይወድ እርሱን ብቻ ነው የማውቀው በርግጥ ሌላ ጣሊያናዊ ከዚህ በፊት አላውቅም። እናም የሲኞር ጉዳይ እንዲህ ነው ። ሰንበት ላይ የእርሱን ስልክ አነሳሁ ማለት እዳ መጣ ማለት ነው። ስልክ ይደወላል አዲስ ነገር እንደማይኖር እያወቅኩ ሃሎ እላላሉ “ሀሎ ኮሜስታዬ… እባክህን አሪፍ ወይን አንድ ጠርሙስ፤ አሪፍ ስፓጌቴ ያ እኔ እመወደውን ታውቀው የለ? መአት ነገር ከነገረኝ በሁዋላ ገዝተህልኝ ና ፍራንኩን ስትመጣ እሰጥሃልሁ ከፈለክ ለራስህም ቢራ ጨምር የእኔ ግብዣ ነው …” የተባለውን ነገር ይዤ እሄዳለሁ ላዛኛው አልያም ስፓጌቲው ጣፍጦ ይሰራል ወይኑንም በጋራ እንቛደሰዋለን የእኔም ፍራንክ ቢዚያው ይረሳል ወይንም አንድ ሶስተኛው ይከፈለኛል መንፈስ ቅዱስ ሲኞር ጋርዚያቶ ላይ ከወረደ ! እዝታለሁ ቢበዛ ያው ታሪክ በወር አንዴ ይደገማል። ከዚህም በላይ የሀገር ቤት ጎረቤት ይመስል ስዃር አለህ? ወተት አለህ እያለ አስፔዛዬን የሚያዳክመው ጸጉሬን ያስነጨኛል። ቢሆንም እርሱ ባይኖር ማን ያስቀኝ ነበር እላለሁ እንደ ነፍስ የምወደውን ጨዋታውን። ከሀገር ቤት ወጣህ ማለት ሳቅ ራቀህ ማለት ነውና ጋብሬዚ አስፔዛዬን ጨርሶ ጨዋታውን አስካላቋረጠ ድረስ ጉርብትና ለዘላለም ይኑር! ለማንኛውም የአዲስ አመት መግቢያ አይደል? ለብቸኛው ዌልፌር/ የመንግስት ድጎማ/ በላተኛ ጣሊያናዊ ጎረቤቴ ከስራ ማግኘት የተሻለ መልካም ምኞት ይኖር ይሆን? ይኖራል እንጂ፡ ለማኛውም ሲኞር ጋብሬዚን አዲሱ አመት ከክሬዲት ክረንች የምትወጣበት ይሆንልህ ስል እመኝለታለሁ ! ብዙ ጌዜ አኢትዮጵያዊት ቆኝጆ አገባለሁ ሲለኝ ስለነበርም መልካም ትዳር ከተቻለ ከአንዲት ቆንጆ አኢትዮጵያዊ ጋር ( ምኞቱ ስለሆነ እርሱው እንዲሟላ ነው መባረክ ያለብን) ምን አልባትም ኢትዮጵያዊ በሚባለው ደካማ ጎኔ ለመግባት አስቦ ከሆነ እንዲያ ሲል የኖረው ልቡ የሚፈቅዳትን ጣሊያናዊት አልያም ናይጄሪያዊት ኮረዳ እግዜያብሄር ይስጠው በመጪው አዲስ አመት። (ናይጄሪያዊት ካገባ ገረቤቴ የጩሀት ከተማ ሊሆን ቢችልም ፍቅር ሁሉን ያሸንፋልና እርሱን እመኛለሁ፡ እንደ ደሀ ግድግዳ ጥቅስ አታብዛ የሚለው ማን ነበር? ጥቅስ አበዛሁ )። እናም ለሲኞር ጋብሬዚ ከዚህ ሌላ በፈረኝጅ ገና ማግስት የደከመም ቢሆን አንድ ወይን ጠጅ ይዤ እሄዳለሁ። የሚጨመርም ከሆነ ጨመርመር አድርገን በሞቅታ እንመራረቃለን ለአዲስ አመት። ( እዚህ ላይ ያለው መልካም ምኞትና ባርኮት ያውም መግቢያ እንዃን አይሆንም ከርካሽ ወይን ጀርባ ካለው መመራረቅ አንጻር!)
እንዲህ እንዲህ ካልን ቤቴ አናት ላይ ያለውንም ሴኔጋላዊ ፍቅር ስትሰራ የማትጮህ ፍቅረኛ ልመኝለት ነው ። ያ ምኞት ግን ለእኔ ነው ። በዚህ ችግር ምክንያት ቤቱን ላከራየን ቀበሌ( ካውንስል ይሉታል) ስንቴ ላመለክት ነበር ሀበሻነቴ ይዞኝ ተውኩት እንጂ። ደግሞስ እኔ ነኝ እንጂ ጸጥታ የተመኘሁት እርሱ ጩኽት ያለበት እንትን የሚመቸው ከሆነ የለሆሳስ ምኞትን ምን አመጣው? የጎረቤት ነገር! እናም ለዚህ አመት ለእርሱ የሚሆን ምኞት እኔ የለኝም እርሱ ግን ለራሱ ሚሊዮን ነገር ሊመኝ ስለሚችል አምላክ ሲሆን ሚሊዮኑን ካልሆነ ደግሞ ለከርሞ በፈንጠዝያ የሚያደርስውን ነገር ሁሉ ይሙላለት።
የአዲስ አመት ምኞት ከሆነ አይቀር በከተማችን ለሚገኙት ሀበሻ ወንድሞቻችንንና እህቶቻችችንም የመልካም ዘመን መልዕክት ላድርስ። መጀመሪያ ስራ ነው ። ሀበሻ ከስራና እርሱንም ታኮ ከሚመጣው ንዋይ የበለጠ የሚያሳስበው ነገር የለምና ( ቻይናውም ህንዱም ፓኪስታኑም ራሳቸው እንግሊዞቹም ቢሆኑስ?) መልካም የስራ አመት እንላላን። ውስጥ ውስጡን ደግሞ ቀለል ያለ ወገብ የማይፈጅ ቢፈጅም በሰአት የሚታሰበው ካሽ ሞቅ ያለበት አይነት ስራ ከዚያም የአመት ፈቃድ ኢትዮጵያ ካልሆነም እዚህ ጎረቤት ሆላንድ አምስተርዳምም ቢሆን የሚኬድበት አይነት ስራ እንዲያገኝ እመኛለሁ። ችግሩ እኛ ፍራንክ ባንክ ማስቀመጡ የበለጠ ስለሚያስደስተን የበንክ ደብተሩ በአዲሱ አመት ይወፍር ዘንድ እግረ መንገዳችንን መመኘቱ ይቀላል ከሀበሻ ጋር ስለ ሆሊዴይ ከማውራት። ከሁሉም ከሁሉም ልጆች ይደጉ ይመንደጉ። አድገውም በሰባራ እንግሊዝኛችን የማያሾፉ ይሆኑ ዘንድ እንመኛለን። የሀበሻ ቤተሰብ መቼም አሪፍ ነው ምን ትመኝለታለህ?
የሀበሻ ነገር ከተነሳ ከተማ ለጉዳይም ጊዜ ለማጥፋትም ስንወጣ የሚገላምጡንን ወንድሞቻችንንና እህቶቻችንን አዲሱ አመት ልቦና ይስጣቸው እንላለን። አዲስ አመት የሆነ ባህሪይን የሚቀይር ተአምር ካለው ማለት ነው። ሲሆን ሲሆን እንደምን ነህ /ነሽ ቢቀር ግልምጫው እኮ ግራ ነው የሚያጋባው። የግልምጫ ነገር ከተነሳ ትንሽ ብሶት ቢጤ እናሰማ ምርቃታችንን አቁመን ። መጀመሪያ እዚህ ሐገር እንደመጣሁ ወንድ ሀበሻ ከገላመጠኝ ወይ ሀገር ቤት ያስቀየምኩት ይሆን እንዴ ? ሴት ከሆነች ደግሞ ሳላውቅ ምናልባት ጠቅሼያት ይሆን ወይ? እል ነበር። በሁዋላ አመል መሆኑ ሲገባኝ ግልምጫን የይርጋ ጨፌ፤ የሲዳማ ፤ የምናንምን እያልኩ እንደ ሀገራችን ቡና ደረጃ አወጣለት ጀመር። አንዱ እንድ ቀን መረር ያለ የሀረርጌ አንደኛ ደረጃ የሚባለውን አይነት ግልምጫ ገላመጠኝና “ የ እኔ ወንድም ምነው …” ተባብለን ተግባባን ዛሬ ይሀው እፍ ያልን ጓደኞች ነን። ለማንኛውም ለሚገላምጡን የከተማችን ሀበሾች መልካም አዲስ አመት ብያለሁ። አዲሱ አመት ግልምጫ የሚቀርበት ባይቀር የሚቀንስበት፡ ማን ልበል ስምህን/ሽን ብለን እንደሰለጠነ ሰው የምንተዋወቅበት፡ ከየት ትሰራለህ በፊት ሰላምታ የሚቀድምበት አመት ይሁን። ለአሪፎቹ ጓደኞቻችንና ወዳጆቻችን ደግሞ እየደከመ ያለው የአርብ የፉት ቀን ህዳሴ የሚያገኝበት፤ እየተንቆለጳጰስን ወድጅነታችንን የምናሰነብትበት ዘመን ይሁን ስል እመኛለሁ።
በስደት በተለያዩ ፈረንጅ ሀገሮች ላሉ ወዳጆቼ ደግሞ እኔ ከስልክና ኢ ሜይል ጠባቂነት ወደ አጥቂነት የምሸጋገርበት እናንት ደግሞ የጥንቱን የጠዋቱን ጨዋታ የምታመጡበት ይሁንላችሁ እላለሁ። ይሄ እንግዲህ አዲሱ አመት መልካሙን ሁሉ እንዲያሟላላችሁ ክምመኘው ውጪ ነው። የትዳር ጥያቄ አሁንም ጥያቄአችሁ ለሆነ መልስ የምታገኙበት ባታገኙም መልስ ያገኛል ብላችሁ ራሳችሁን የምትሸውዱበት ፤ ሀገር ቤት ቤት መስራት ለምትፈልጉ ሲሚንቶ እንዲረክስ ገንዘብና ቤት የማሰራት ትእግስት ወደ እናንት እንዲፈስ እመኛለሁ። ኢኒቨስተር መሆን ለምትፈልጉ ስራችሁ ያውጣችሁ እላለሁ ። ከልቤ ነው ! እንቪስትመንትና ምኞት አብረው አይሄዱም ቢዝነስ ፕላን ፡ ፋይናንስ ፡ ፊዚቢሊቲ ጥናት ምናምን ከዚያ ደግሞ ሁነኛ የመንግስት ባለስልጣን ለክፉም ለደጉም ቀን የሚሆን ማግኘት በምኞት ቢሆን እኔም እሞክረው ስለነበር ነው።
ለቀድሞ የስራ ባልደረቦቻችንስ? በመጀመሪያ መልካም የስራ ዘመን ይሁንላችሁ እላለሁ በጨዋ ደንብ። አምና ብዙ የትዳር ተነሳሽነት እናንተ አካባቢ ያየንበት ዘመን ነው ። በእናንተ በኩል እንግዲህ ቃሉ ይፈጸም ዘንድ ብዙ ተባዙ ምድርንም ሙሏት። ዘንድሮም በየቢሮው ስትጎናተሉ የነበራችሁትን ጊዮን መናፈሻ ፏ ብላችሁ ፎቶ ተነስታችሁ ፌስ ቡክ ላይ እንየውና የአብርሃምና የሳራ ይሁን ትዳራችሁ ለማለት ያብቃን። ደሞዝ ይጨምርላችሁ ብሎ ከመመኘት የበርበሬንና የጤፍን ዋጋ ባለበት ይያዝላችሁ ማለት ስለሚሻል ይህንኑ ተመኝተናል። በግምገማና ስብሰባ ስታሰቃዩን ለኖራችሁ የቀድሞ አለቆቻችን ደግሞ የሚገመግም ይላክባችሁ ስንል ምርቃትም እርግማንም እንልካለን። ይኅው ከተሰደድን ስንት አመት ሞላን ስብሰባ የለ ግምገማ የለ! ለማንኛውም አዲሱ አመት ከአለቆቻችሁ የሰማችሁትን አስፋፍታችሁ ለሎሌዎች የምትደሰኩሩበት፤ ብዙው ጉዳይ በቀለ አልያም አሹ ስጋ ቤት የምትፈጽሙበት ይሁን ስንል እንመኛለን? ከክፋት ምን ይገኛል?
መጨረሻ ለእማማ ! ፈጣሪ ረጅም እድሜ እንዲሰጥሽ እመኛለሁ። አንቺን አሪፍ አድርጎ እንዲጦርሽ ይህን ባለጦማሩ ልጅሽን አሪፍ ሳንቲም ያለበት ስራ ለትምህርቱም ብርሃኑን እንዲገልጽለት የአዲስ አመት ምኞቴ ነው። ለእነ ወንድምና እህት ደግሞ ከትምህርታችሁና ከሌ ሌላው የዘወትር ምኞት ባሻገር ጫት ለምትቅሙ ሱሱን ያስታግስላችሁ ከቃማችሁና ከጠጣችሁ በሁዋላ ወደ ፈረንጅ ሀገር ሚስ ኮል ከመምታት ይጠብቃችሁ እላለሁ ። እኛ እማናውቅ መስሎአችሁ በድብቅ ቦይ ፍሬንድ ለያዛችሁ ደግሞ ማወቃችንን እንድታውቁ ልቦና ይስጣችሁ በከተማው ቀኑን ሙሉ እጅ ለእጅ አስይዞ የሚያዞራችሁን ነገር አምላክ ያቆይላችሁ እንላለን። በመጨረሻም ይህን የመልካም ምኞት መግለጫ ለሚጽፈወም አምላክ በውድቅት ሌሊት ቁጭ ከማለት ይሰውርህ እንደ ህጻን ልጅ ጭልጥ ያለ የሰላም እንቅልፍ ይስጥህ እንላለን።
መልካም አዲስ አመት
  </TEXT>
</DOC>
<DOC>
 <DOCNO>273</DOCNO>
   <TEXT>
﻿የአዲስ አመት ምኞቶች በሳምሶን ብርሃኑ
አዲስ አመት የተስፋ ስሜትን ይፈጥራል። ከቀድሞው ምንም የተለየ ነገር እንደማይመጣ ልብ ቢያውቅም ነፍስ ትሁን ማን ራስን በተስፋ መሸንገሏ አይቅርም በአዲስ አመት ዋዜማ። ለነገሩ ተስፋን ማ ይጠላል? የአማርኛ አስተማሪያችን ድሮ “ሰው የሚሞተው ተስፋ ያጣ ቀን ነው” ይሉ ነበር። ድሮ እኮ ስንት የገባው አስተማሪ ነበር? በሁዋላ እንደ እነ መምህር ጉማታ አይነት አስተማሪዎች መጡና ሁሉን ነገር አደፈረሱት እንጂ። መምህር ጉማታ ሶሻሊስት አገር የሆነ ነገር ተምሮ እንደመጣ ስለ ዲያሌክቲካዊ ማቴሪያሊዝም ምናምን እኛን እያስተማረ በወረዳው ደግሞ ራሱን የቻለ ማርክስ አይሉት ሌኒን ሆኖ ከረመና አንድ ቀን እኛም አድገን ከቤተሰብ ጋር ቅጭ ብለን ቲቪ ስናይ በቲቪ የፓናል ውይይት አብዮታዊ ዲሞራሲን ሲተነትን አየነው። ድሮ ያስተምረን የነበረው ዲያሌክቲካዊ ማቴሪያሊዝምና የአሁኑ አብዮታዊ ዲሞክራሲ ጊዜ የሆነ ቦታ አገናኛቸው ማለት ነው? ስንል ራሳችንን ጠየቅን በጊዜው ። እርሱን ለፓናሊስቶች እንተወውና ወደ አዲስ አመት ምኞታችን እንመለስ።
እናም እንደ በተለምዶው አዲስ አመት ሲመጣ ለሀገራችንና ለህዝቧ መልካም ምኞት እናዝንብ እስቲ የብልጽግና የሰላምና የትራንአስፎርሜሽን ይሁንላችሁ እንበል [እኔ ብያለሁ] ። አምና መልካም የህዳሴ ዘመን ይሁን ብለን ተመኝተን ነበር ኑሮን የሚለውጥ ህዳሴም ይሁን ውዳሴ ሳይመጣ ደግሞ ትራንስፎርሜሽን መጥቷልና በአዲሱ የፈረንጆቹ አመት ከዚህ በላይ ለሀገሬ ምን ልመኝ ? አንዳንድ አኢትዮጵያውያን ወገኖቼ ምግቡም የኑሮ ለውጡም ያለው ቴሌቪዥን ላይ ነው እኛ ቤት አልገባም ይላሉ የሚል አንብበናልና እናም ጉዳዪ የማየት የማየት ከሆነ በፍላት ስክሪን ኑሮን ይከሰክሱ ዘንድ ልመኝ ይሆን ወይንስ ? መመኘት እንዃን የሚያመራምርበት ዘመን ላይ ደረስን?
አዋቂዎቹ ልግስና ከቤት ነው የሚጀምረው ይሉ የለ እናም የአዲስ አመት ምርቃቴን ከጎረቤቴ ልጀምር ለቤቴ ጊዜ ከተገኘ ወደ በሁዋላ እመለሳለሁ ። ጎረቤቴ አፍሮ ካሪቢያናዊ ነች ጃማይካዊ ። ገና አዲስ ሆኜ ጉርብትና ሲጀመር ምን አይነት ፍቅር ነበረን? ቢራውንም በሁኣዋላ ላይ ጫትም ሳይቀር አስለምጄአት ነበር፤ አቤት የነበረ ጫወታ ! ሁዋላ ላይ እኔም ሀገር ቤት ቤተሰቦቼን ለመጠየቅ መሄድ ስለነበረበኝ የባህሪ ለውጥ የግድ አስፈለገ፤ ንዋይን በተመለከተ፡ የአውሮፕላን ቲኬቱ፤ ለቤተሰብም ለወዳጅ ለዘመድ የሚባለውም ልብሱስ ቢሆን እዚህ እንደሆን ከሁለት በላይ ጂንስ አስፈልጎኝ አያውቅ ሀገር ቤት ሲኬድ ዲያስፓራ አይደለሁ ልብስ ሁሉ ያስፈልገኛል ! ሰው ፊት የምቀርበበት ከሰለጠነ አለም የመጣሁ መሆኑን የማሳይበት ። እናም አዲሱን ባህሪዬ አልወደደልችንኝም ጃማይካዊቷ ሩት ! ፌክ ኢትዮጵያዊ ትለኝ ጀመር። የሚሰማ ሰው ካገኘች “ የራስ ታፋራይ ኢትዮጵያዊ ተካፍሎ የሚበላ ለሰው አዛኝ ደግ ነው… ይሄ አንዱም የለው” ብላ ታማኛለች። ። ምን ይባላል ያሳለፍነው ዘመን ደስታን ያየንበት ተመልሶ ቢገኝ …ያለው ጥላሁን ለጉርብትናም ጉዳይ ልንጠቀምበት እንችል ይሆን? እናም የአዲስ አመት ምኞት ከርሷ ልጀምር ። ልቦና ይስጣት ብዬ ልመኝላት ይሆን ? ያንን ነገር እያጨሰች ልቦና ከየት ይመጣል? የእኔን ነገር የሚያስረሳ አሪፍ ጃማይካዊ ኮበሌ ይስጣት ቸሩ መድሃኔያለም ! ለሴት ልጅ ከዚህ በላይ ምርቃት አለ? ሁሉን የሚያስረሳ ፍቅረኛ ከማግኘት የበለጠ? የእርሷ በዚህ ተጠናቀቀ ማለት ነው የሚቀረው አንድ አሪፍ ፓስት ካርድ መግዛትና በፓስታ ማጭሎቂያዋ መክተት ብቻ ነው ።
ለሌላ ለማን ልመኝ ? እህ ሌላኛው ጎረቤቴ ሲኞር ጋብሬዚ ። ሲኞር የፍቅር ሰው ነው ብር/ፓውንድ የለውም እንጂ ! እኔ በተራዬ እርሱን ፌክ ጣሊያን እለዋለሁ ። ጣሊያን ብሎ ስራ እማይወድ እርሱን ብቻ ነው የማውቀው በርግጥ ሌላ ጣሊያናዊ ከዚህ በፊት አላውቅም። እናም የሲኞር ጉዳይ እንዲህ ነው ። ሰንበት ላይ የእርሱን ስልክ አነሳሁ ማለት እዳ መጣ ማለት ነው። ስልክ ይደወላል አዲስ ነገር እንደማይኖር እያወቅኩ ሃሎ እላላሉ “ሀሎ ኮሜስታዬ… እባክህን አሪፍ ወይን አንድ ጠርሙስ፤ አሪፍ ስፓጌቴ ያ እኔ እመወደውን ታውቀው የለ? መአት ነገር ከነገረኝ በሁዋላ ገዝተህልኝ ና ፍራንኩን ስትመጣ እሰጥሃልሁ ከፈለክ ለራስህም ቢራ ጨምር የእኔ ግብዣ ነው …” የተባለውን ነገር ይዤ እሄዳለሁ ላዛኛው አልያም ስፓጌቲው ጣፍጦ ይሰራል ወይኑንም በጋራ እንቛደሰዋለን የእኔም ፍራንክ ቢዚያው ይረሳል ወይንም አንድ ሶስተኛው ይከፈለኛል መንፈስ ቅዱስ ሲኞር ጋርዚያቶ ላይ ከወረደ ! እዝታለሁ ቢበዛ ያው ታሪክ በወር አንዴ ይደገማል። ከዚህም በላይ የሀገር ቤት ጎረቤት ይመስል ስዃር አለህ? ወተት አለህ እያለ አስፔዛዬን የሚያዳክመው ጸጉሬን ያስነጨኛል። ቢሆንም እርሱ ባይኖር ማን ያስቀኝ ነበር እላለሁ እንደ ነፍስ የምወደውን ጨዋታውን። ከሀገር ቤት ወጣህ ማለት ሳቅ ራቀህ ማለት ነውና ጋብሬዚ አስፔዛዬን ጨርሶ ጨዋታውን አስካላቋረጠ ድረስ ጉርብትና ለዘላለም ይኑር! ለማንኛውም የአዲስ አመት መግቢያ አይደል? ለብቸኛው ዌልፌር/ የመንግስት ድጎማ/ በላተኛ ጣሊያናዊ ጎረቤቴ ከስራ ማግኘት የተሻለ መልካም ምኞት ይኖር ይሆን? ይኖራል እንጂ፡ ለማኛውም ሲኞር ጋብሬዚን አዲሱ አመት ከክሬዲት ክረንች የምትወጣበት ይሆንልህ ስል እመኝለታለሁ ! ብዙ ጌዜ አኢትዮጵያዊት ቆኝጆ አገባለሁ ሲለኝ ስለነበርም መልካም ትዳር ከተቻለ ከአንዲት ቆንጆ አኢትዮጵያዊ ጋር ( ምኞቱ ስለሆነ እርሱው እንዲሟላ ነው መባረክ ያለብን) ምን አልባትም ኢትዮጵያዊ በሚባለው ደካማ ጎኔ ለመግባት አስቦ ከሆነ እንዲያ ሲል የኖረው ልቡ የሚፈቅዳትን ጣሊያናዊት አልያም ናይጄሪያዊት ኮረዳ እግዜያብሄር ይስጠው በመጪው አዲስ አመት። (ናይጄሪያዊት ካገባ ገረቤቴ የጩሀት ከተማ ሊሆን ቢችልም ፍቅር ሁሉን ያሸንፋልና እርሱን እመኛለሁ፡ እንደ ደሀ ግድግዳ ጥቅስ አታብዛ የሚለው ማን ነበር? ጥቅስ አበዛሁ )። እናም ለሲኞር ጋብሬዚ ከዚህ ሌላ በፈረኝጅ ገና ማግስት የደከመም ቢሆን አንድ ወይን ጠጅ ይዤ እሄዳለሁ። የሚጨመርም ከሆነ ጨመርመር አድርገን በሞቅታ እንመራረቃለን ለአዲስ አመት። ( እዚህ ላይ ያለው መልካም ምኞትና ባርኮት ያውም መግቢያ እንዃን አይሆንም ከርካሽ ወይን ጀርባ ካለው መመራረቅ አንጻር!)
እንዲህ እንዲህ ካልን ቤቴ አናት ላይ ያለውንም ሴኔጋላዊ ፍቅር ስትሰራ የማትጮህ ፍቅረኛ ልመኝለት ነው ። ያ ምኞት ግን ለእኔ ነው ። በዚህ ችግር ምክንያት ቤቱን ላከራየን ቀበሌ( ካውንስል ይሉታል) ስንቴ ላመለክት ነበር ሀበሻነቴ ይዞኝ ተውኩት እንጂ። ደግሞስ እኔ ነኝ እንጂ ጸጥታ የተመኘሁት እርሱ ጩኽት ያለበት እንትን የሚመቸው ከሆነ የለሆሳስ ምኞትን ምን አመጣው? የጎረቤት ነገር! እናም ለዚህ አመት ለእርሱ የሚሆን ምኞት እኔ የለኝም እርሱ ግን ለራሱ ሚሊዮን ነገር ሊመኝ ስለሚችል አምላክ ሲሆን ሚሊዮኑን ካልሆነ ደግሞ ለከርሞ በፈንጠዝያ የሚያደርስውን ነገር ሁሉ ይሙላለት።
የአዲስ አመት ምኞት ከሆነ አይቀር በከተማችን ለሚገኙት ሀበሻ ወንድሞቻችንንና እህቶቻችችንም የመልካም ዘመን መልዕክት ላድርስ። መጀመሪያ ስራ ነው ። ሀበሻ ከስራና እርሱንም ታኮ ከሚመጣው ንዋይ የበለጠ የሚያሳስበው ነገር የለምና ( ቻይናውም ህንዱም ፓኪስታኑም ራሳቸው እንግሊዞቹም ቢሆኑስ?) መልካም የስራ አመት እንላላን። ውስጥ ውስጡን ደግሞ ቀለል ያለ ወገብ የማይፈጅ ቢፈጅም በሰአት የሚታሰበው ካሽ ሞቅ ያለበት አይነት ስራ ከዚያም የአመት ፈቃድ ኢትዮጵያ ካልሆነም እዚህ ጎረቤት ሆላንድ አምስተርዳምም ቢሆን የሚኬድበት አይነት ስራ እንዲያገኝ እመኛለሁ። ችግሩ እኛ ፍራንክ ባንክ ማስቀመጡ የበለጠ ስለሚያስደስተን የበንክ ደብተሩ በአዲሱ አመት ይወፍር ዘንድ እግረ መንገዳችንን መመኘቱ ይቀላል ከሀበሻ ጋር ስለ ሆሊዴይ ከማውራት። ከሁሉም ከሁሉም ልጆች ይደጉ ይመንደጉ። አድገውም በሰባራ እንግሊዝኛችን የማያሾፉ ይሆኑ ዘንድ እንመኛለን። የሀበሻ ቤተሰብ መቼም አሪፍ ነው ምን ትመኝለታለህ?
የሀበሻ ነገር ከተነሳ ከተማ ለጉዳይም ጊዜ ለማጥፋትም ስንወጣ የሚገላምጡንን ወንድሞቻችንንና እህቶቻችንን አዲሱ አመት ልቦና ይስጣቸው እንላለን። አዲስ አመት የሆነ ባህሪይን የሚቀይር ተአምር ካለው ማለት ነው። ሲሆን ሲሆን እንደምን ነህ /ነሽ ቢቀር ግልምጫው እኮ ግራ ነው የሚያጋባው። የግልምጫ ነገር ከተነሳ ትንሽ ብሶት ቢጤ እናሰማ ምርቃታችንን አቁመን ። መጀመሪያ እዚህ ሐገር እንደመጣሁ ወንድ ሀበሻ ከገላመጠኝ ወይ ሀገር ቤት ያስቀየምኩት ይሆን እንዴ ? ሴት ከሆነች ደግሞ ሳላውቅ ምናልባት ጠቅሼያት ይሆን ወይ? እል ነበር። በሁዋላ አመል መሆኑ ሲገባኝ ግልምጫን የይርጋ ጨፌ፤ የሲዳማ ፤ የምናንምን እያልኩ እንደ ሀገራችን ቡና ደረጃ አወጣለት ጀመር። አንዱ እንድ ቀን መረር ያለ የሀረርጌ አንደኛ ደረጃ የሚባለውን አይነት ግልምጫ ገላመጠኝና “ የ እኔ ወንድም ምነው …” ተባብለን ተግባባን ዛሬ ይሀው እፍ ያልን ጓደኞች ነን። ለማንኛውም ለሚገላምጡን የከተማችን ሀበሾች መልካም አዲስ አመት ብያለሁ። አዲሱ አመት ግልምጫ የሚቀርበት ባይቀር የሚቀንስበት፡ ማን ልበል ስምህን/ሽን ብለን እንደሰለጠነ ሰው የምንተዋወቅበት፡ ከየት ትሰራለህ በፊት ሰላምታ የሚቀድምበት አመት ይሁን። ለአሪፎቹ ጓደኞቻችንና ወዳጆቻችን ደግሞ እየደከመ ያለው የአርብ የፉት ቀን ህዳሴ የሚያገኝበት፤ እየተንቆለጳጰስን ወድጅነታችንን የምናሰነብትበት ዘመን ይሁን ስል እመኛለሁ።
በስደት በተለያዩ ፈረንጅ ሀገሮች ላሉ ወዳጆቼ ደግሞ እኔ ከስልክና ኢ ሜይል ጠባቂነት ወደ አጥቂነት የምሸጋገርበት እናንት ደግሞ የጥንቱን የጠዋቱን ጨዋታ የምታመጡበት ይሁንላችሁ እላለሁ። ይሄ እንግዲህ አዲሱ አመት መልካሙን ሁሉ እንዲያሟላላችሁ ክምመኘው ውጪ ነው። የትዳር ጥያቄ አሁንም ጥያቄአችሁ ለሆነ መልስ የምታገኙበት ባታገኙም መልስ ያገኛል ብላችሁ ራሳችሁን የምትሸውዱበት ፤ ሀገር ቤት ቤት መስራት ለምትፈልጉ ሲሚንቶ እንዲረክስ ገንዘብና ቤት የማሰራት ትእግስት ወደ እናንት እንዲፈስ እመኛለሁ። ኢኒቨስተር መሆን ለምትፈልጉ ስራችሁ ያውጣችሁ እላለሁ ። ከልቤ ነው ! እንቪስትመንትና ምኞት አብረው አይሄዱም ቢዝነስ ፕላን ፡ ፋይናንስ ፡ ፊዚቢሊቲ ጥናት ምናምን ከዚያ ደግሞ ሁነኛ የመንግስት ባለስልጣን ለክፉም ለደጉም ቀን የሚሆን ማግኘት በምኞት ቢሆን እኔም እሞክረው ስለነበር ነው።
ለቀድሞ የስራ ባልደረቦቻችንስ? በመጀመሪያ መልካም የስራ ዘመን ይሁንላችሁ እላለሁ በጨዋ ደንብ። አምና ብዙ የትዳር ተነሳሽነት እናንተ አካባቢ ያየንበት ዘመን ነው ። በእናንተ በኩል እንግዲህ ቃሉ ይፈጸም ዘንድ ብዙ ተባዙ ምድርንም ሙሏት። ዘንድሮም በየቢሮው ስትጎናተሉ የነበራችሁትን ጊዮን መናፈሻ ፏ ብላችሁ ፎቶ ተነስታችሁ ፌስ ቡክ ላይ እንየውና የአብርሃምና የሳራ ይሁን ትዳራችሁ ለማለት ያብቃን። ደሞዝ ይጨምርላችሁ ብሎ ከመመኘት የበርበሬንና የጤፍን ዋጋ ባለበት ይያዝላችሁ ማለት ስለሚሻል ይህንኑ ተመኝተናል። በግምገማና ስብሰባ ስታሰቃዩን ለኖራችሁ የቀድሞ አለቆቻችን ደግሞ የሚገመግም ይላክባችሁ ስንል ምርቃትም እርግማንም እንልካለን። ይኅው ከተሰደድን ስንት አመት ሞላን ስብሰባ የለ ግምገማ የለ! ለማንኛውም አዲሱ አመት ከአለቆቻችሁ የሰማችሁትን አስፋፍታችሁ ለሎሌዎች የምትደሰኩሩበት፤ ብዙው ጉዳይ በቀለ አልያም አሹ ስጋ ቤት የምትፈጽሙበት ይሁን ስንል እንመኛለን? ከክፋት ምን ይገኛል?
መጨረሻ ለእማማ ! ፈጣሪ ረጅም እድሜ እንዲሰጥሽ እመኛለሁ። አንቺን አሪፍ አድርጎ እንዲጦርሽ ይህን ባለጦማሩ ልጅሽን አሪፍ ሳንቲም ያለበት ስራ ለትምህርቱም ብርሃኑን እንዲገልጽለት የአዲስ አመት ምኞቴ ነው። ለእነ ወንድምና እህት ደግሞ ከትምህርታችሁና ከሌ ሌላው የዘወትር ምኞት ባሻገር ጫት ለምትቅሙ ሱሱን ያስታግስላችሁ ከቃማችሁና ከጠጣችሁ በሁዋላ ወደ ፈረንጅ ሀገር ሚስ ኮል ከመምታት ይጠብቃችሁ እላለሁ ። እኛ እማናውቅ መስሎአችሁ በድብቅ ቦይ ፍሬንድ ለያዛችሁ ደግሞ ማወቃችንን እንድታውቁ ልቦና ይስጣችሁ በከተማው ቀኑን ሙሉ እጅ ለእጅ አስይዞ የሚያዞራችሁን ነገር አምላክ ያቆይላችሁ እንላለን። በመጨረሻም ይህን የመልካም ምኞት መግለጫ ለሚጽፈወም አምላክ በውድቅት ሌሊት ቁጭ ከማለት ይሰውርህ እንደ ህጻን ልጅ ጭልጥ ያለ የሰላም እንቅልፍ ይስጥህ እንላለን።
መልካም አዲስ አመት
  </TEXT>
</DOC>
<DOC>
 <DOCNO>274</DOCNO>
   <TEXT>
﻿በሜልበርን የ2009 የኢትዮጵያዊያን አዲስ አመት አቀባበል በልዩ የሃዘን ስሜት ተከበረ!
September 14, 2016
በቪክቶሪያ ኢትዮጵያዊያን ኮሚኒቲ በያመቱ የሚያዘጋጀው የአዲስ አመት ዋዜማ ምሽት እንደ ወትሮው በታዋቂው አርቲስቶች የሙዚቃ ድግስና ጭፈራ አልነበረም ያለፈው፡፤ በአማራ በኦሮሞ ወጎኖቻችን ላይ እየተፈጸመ ያለውን ግፍ በማውገዝና በአጋዚ የጥይት አረር ያለፉትን ንጹሃን ባማሰብ እንጂ።
አዳራሽ ጠቦ ዘግይቶ የመጣው ዝግጅቱን ቆሞ ለመከታተል ተገዶ ነበር፡፤ መሉ ለሙሉ ሊባል በሚችል መልክ ጥቁር ለብሶ በአዳራሹ ያታደመው ኢትዮጵያዊ ዝግጅቱን ፍጹም የሆነ የሃዘን ድባብ አላብሶታል፡፤ የጥቁር ሳምንት መግለጫ ጥቁር ምሽት ነበር።
የእለቱን ዝግጅት በፀሎት የተከፈቱት የሜልበርን ደብረሰላም መድሀኒአለም ቤተክርስቲያን አስተዳዳሪ ቀሲስ ተስፋ ህሩይ  ከተሰብሳቢው ጋር ባንድነት እግዚዮ መሀርነክርስቶስ በማለት እግዚአብሄር ህዝባችንን ከዚህ አስከፊ መአት ይሰውረው ዘንድ የተማጽኖ ጸሎት አዳራሹ ውስጥ በሚገኘው ሃዘንተኛ ታዳሚ ሲስተጋባ ሰውነትን የሚወር ልዩ ስሜት ነበርው፡፤
በመቀጠልም ከህጋዊው የኢትዮጵያ ኦርቶዶክስ ቤተክርስቲያን ሊቀ ጳጳስ ከብፁእ አቡነ መርቆሬዎስ ለኢትዮጵያ ህዝብ የተላለፈውን መልእክትም በንባብ አሰምተዋል።
በተመሳሳይ የወንጌላዊት ቤተክርስቲያንን በመወከል ወንጌላዊ የምሩ ታደሰ ባደረጉት ንግግር “ ፈሪሀ እግዚአብሔር ያለው መሪ ስጠን ብለን እንፀልይ። የሚል መልዕክት አስተላልፈዋል።
በማስከተልም በቪክቶሪያ የኢትዮጵያዊያን ማህበረሰብ ማህበር ፕሬዝዳንት አቶ አዳሙ ተፈራ ባደረጉት ንግግር “በሀገራችን የተፈጠሩት ችግሮች ሁሉ የዘር ፖለቲካ ውጤቶች ናቸው ካሉ በኋላ አንደኛ ደረጃን ያልጨረሱ ጀነራሎች ያሏት ሃገር ኢትዮጵያ ብቻ ነች ሲሉ ግፍ እየፈጸሙ የሚገኙትን ባለስልጣናት ብቃት ማነስ አመላክተዋል። ይህንን አስከፊ ሁኔታ መለወጥ የምንችለው ሁላችንም አንድ ሆነን ስንታገል ብቻ ነው ሲሉ አሳስበዋል።
ዶክተር እማዬነሽ ስዩምም ሜልበርን የሚገኙ እናቶችን በመወከል ንፁሀን ኢትዮጲያዊያንን እየጨፈጨፉ ለሚገኙት የስርአቱ አካላት እናቶች ባስተላለፉት መልዕክት  “ኢትዮጲያ ውስጥ እንዴት ባለ መከራና ፍዳ ልጆች ወልደን እንደምናሳድግ ያለፋችሁበት ነዉና ታቁታላችሁ። ለአንዲት ኢትዮጲያዊ እናት በዚያ አስቸጋሪ ሁኔታ ያሳደገችው ልጇ ባደባባይ ያውም በወገኖቹ ሲቀጠፍ የሚሰማት የመረረ ሀዘንና የመንፈስ ስቃይ አይጠፋችሁም። እባካችሁ እየተቀጠፉ ያሉትን ወጣቶች እንደልጆቻችሁ፣ ማቅ ለብሰው እያነቡ ያሉትን እናቶች እንደራሳችሁ አይታችሁ ልጆቻችሁ ልጆቻችንን እንዳይገሉብን ተማፀኑልን” ብለዋል።
የዶክተር እማዬነሽ መልእክት የታዳሚውን መንፈስ የገዛና በሃዘን ያስቆዘመ ነበር፡፤
በመርሀግብሩ መሰረት የሻማ ማብራት ፕሮግራም የተካሄደ ሲሆን በመቀጠልም የኢትዮጵያውያን ወጣቶች ማህበር አባላት ያዘጋጁትና የወቅቱን አሳዛኝ ጭፍጨፋ የሚያሳይ የቪዲዮ ቅንብር ቀርቧል፡፤
በእለቱ የሜልበርን ሴቶች እህቶቻችን ሙሉ ወጭውን በመሸፈን ለታዳሚው ህዝብ የእራት ግብዣ አድርገዋል።
የፕሮግራሙ የመጨረሻው ክፍል የነበረው ሀዘናችንን ፣ ፍቅራችንን እና ቁጭታችንን በተግባራዊ ድጋፍ ከምንገልፅባቸው መንገዶች አንዱ ጉዳት ለደረሰባቸው ወገኖቻችን ገንዘብ በማሰባሰብ መርዳት በመሆኑ በእለቱ በተደረገው  ማሰባሰብ ከ40,000 ዶላር በላይ ሊገኝ ችሏል።
ይህ ከተጠበቀው በላይና ከወትሮው በተለዬ መልኩ የተከናወነው ዝግጅት አገራችን ፈተና ባጋጠማት ጊዜ ኢትዮጲያዊያን ምን ያህል በቁጭትና በቁርጠኝነት ባንድነት እንደደምስር እንደሚጣመሩ ያስመሰከረ ነበር።
በተለይ ለዝግጅቱ መሳካት ከፍተኛውን አስተዋጾና ርብርብ ያደረጉት የሜልበርን ወጣቶች መድረኩን ተቆጣጥረው ይህን በመሰለ የሃገር ፍቅር ስሜት እየተንተከተኩ ማየት በራሱ በተተኪ ትውልድ ስጋት ሲባዝን የቆየውን ወገን መንፈስ ያደሰ፤ ተስፋ የለኮሰ  ልዩና ታሪካዊ ምሽት ነበር።

  </TEXT>
</DOC>
<DOC>
 <DOCNO>275</DOCNO>
   <TEXT>
﻿መጪው አዲስ አመት ‘አንድ ሆነን አንድ እንበል’’በሚል መሪ ቃል እንደሚከበር ተገለፀ
የቡሄ፣ ዘመን መለወጫ፣ ሻደይ፣ መስቀል፣ እሬቻ እና ሌሎችም በዓላት በመርሃ ግብሩ የተካተቱ በዓላት ናቸው ተብሏል
On Aug 14, 2018  6,903
አዲስ አበባ፣ነሃሴ 8፣2010 (ኤፍ.ቢ.ሲ) አዲሱን አመት አንድ ሆነን አንድ እንበል በሚል መርህ መርህ ኢትዮጵያዊነትን በሚገልፁ እሴቶች ለማክበር እየተዘጋጀ መሆኑን የባህልና ቱሪዝም ሚንስቴር ገለፀ።
የባህል እና ቱሪዝም ሚንስትር ወይዞሮ ፎዝያ አሚን፥ ከነሃሴ አጋማሽ እስከ መስከረም መጨረሻ በሚዘልቀው አዲስ አመት በዓል ኢትየያውያን ዲያስፖራው እና ኤርትራውያን የሚሳተፉበት መርሃ ግብሮች ይካሄዳል ብለዋል።
ለዚህም ህዝቡ እና በተለያዩ የአገልግሎት ዘርፎች ላይ የተሰማሩ አካላት በተለየ ኢትዮጵያዊ ጨዋናት እንግዶችን አንዲያስተናግድ ሚንስትሯ ጥሪ አቅርበዋል።
በመግለጫቸው አስከ ጥቅምት ወር የሚከበሩት የቡሄ፣ ዘመን መለወጫ፣ ሻደይ፣ መስቀል፣ እሬቻ እና ሌሎችም በዓላት በመርሃ ግብሩ የተካተቱ መሆናቸውን ተናግረዋል።
በሀገሪቱ እየመጣው ባለው ለውጥ ምክንያት ወደ ሀገራቸው የሚገቡ ዲያስፖራዎቸ የዚሁ ስነስርአት ተሳታፊዎች ይሆናሉ ተብሎ ይጠበቃል።
እንዲሁም በኢትዮጵያና ኤርትራ መካከል የተደረሰው ስምምነት ለበዓሉ ድምቀት ከፍተኛ አስታዋዕኦ እንደሚኖረው ነው የተነገረው።
በዚህም የኢትዮጵያ የባህል ቡድን ወደ ኤርትራ የሚያቀና ሲሆን፥ የኤርትራ የባህል ቡድን በበከሉ ወደ ኢትዮጵይ በመምጣት አዲስ አመትን እንዲያከብር እየተሰራ መሆኑ ታውቋል።
እንዲሁም በአዲስ አበባ የሁለቱን ሀገራት የባህል ትስስር የሚያጠናክሩ ሲንፖዝየሞች እንደሚካሄዱ ተነግሯል።
አንድ ሺህ ሰዎች የሚሳተፉበት ሲንፖዝየም የሚከናወን ሲሆን፥ በዚህም የኤርትራ ምሁራን ጽሁፍ ያቀርባሉ ተብሏል።
በአዲስ አመት ጋር ተያይዞ ወደ ሀገር ቤት የሚመጣውን ዲያስፖራ ለመቀበል እየተደረገ ያለው ዝግትት እንዲሁም በሆቴሎች፣ ትራንስፖርት ድርጅቶች እና በአስጎብኚ ድርጅቶች በተነሳሽነት የሚደረገው የዋጋ ቅናሾች መልካም አጋጣሚ መሆናቸውን ጠቅሰዋል።
በተጨማሪም የአገልግሎት ጥራት እና ኢትዮጵያዊ ጨዋነት ትኩረት ሊደረግባቸው ይገባልም አሳስበዋል።
በአንዳንድ የሀገሪቱ ክፍሎች የሚታየውን አለመረጋጋት መፍትሄ ለመስጣት የሚችለው ህብረተሰቡ እንዳሆነና ለዚህም ህብረተሰቡ በሃላፊነት መንቀሳቀስ ይኖርበታል ብለዋል።
  </TEXT>
</DOC>
<DOC>
 <DOCNO>276</DOCNO>
   <TEXT>
﻿የመልካም አዲስ አመት መልእክት – ወጉ ነውና እንቁጣጣሽ-በየዓመቱ ያምጣሽ እንባባል!! – ታደሰ ንጋቱ
ዐውደ-ዓመቱን ከቤተሰብና ሲቻልም ከቤተዘመድና ከምትቀርቡት ሁሉ ጋር በሠላምና በደስታ እንድታሳልፉ እመኛለሁ!!
በዚህኛው በአለቀው ዓመት ውስጥ በገዥዎች የሚፈጸሙት ግፍና በደሎች አስቆጥተውት ሕዝቡ በከፊልም ቢሆን ጠንካራ ተቃውሞዎቹን አድርጓል። እነዚህ መነሳሳቶች በአዲሱ ዓመት ውስጥ ጎልተው ተስፋፍተውና ርስ-በርስ ተሳስረው መላውን የኢትዮጵያ ህዝብ ለድል እንዲያበቁት ከልብ እመኛለሁ!!\
ዐመቱን በሙሉ ነባርና አመርቃዥ እንዲሁም አዳዲስ ችግሮች የኢትዮጵያውያን ሕዝብ ክፉኛ ተፈታትነውታል። ግፍና በደሎች በዝተው መላውን ሕዝብ አንገሽግሸውታል። በተወሰኑ
የሀገራችን ክፍሎች ውስጥ በተለይም ወጣቶች ቆርጠውና ደፍረው ገዥዎቻችንን በመጋፈጣቸው እብሪተኞቹ ገዥዎች እንዲርበተብቱ አድርገዋል። ስለሆነም ዐመቱ የማይረሳ
ሕዝቡ በራስ-ተነሳሽነት ብርቱ ትግል ያደረግበት ታሪካዊ ዐመትይ ሆኖ ነው የሚኖረው። ግፈኞቹ ገዥዎች በሠላማዊ ሠልፈኞች ላይ የፈጸሙት ጭፍጨፋ፣ ግድያና ድብደባ፣ በገፍማሠርና ማሠቃየት፣ ለአሥር ወራት የቀጠለ በአስቸኳይ-ጊዜ ዓዋጅ ሥር የተፈጸመ የረገጣ-አገዛዝ፣ በቅሊንጦ እስር-ቤት ውስጥ የተሰጸመው ግድያ፤ በዒሬቻ-በ ዓል ላይ የተፈጸመ የግፍጭፍጨፋ፣ በቆሻሻ ናዳ መደርመስ የተፈጸመ ዕልቂት፣ በድርቅ-ሳቢያ የተባባሰው ከ 8 ሚሊዮን የሚበልጡ ዜጎች ላይ እየደረሰ ያለው ርሃብና ችጋር፣ በግብር ተመን ስም ነግደውና
ቸርችረው የሚያድሩትን የማፈናቀል ግፍ፤ ….
ይህ እንግዴህ በመላው ሕዝብ ላይ ከሚደርሱት በነባሮች የመብት ረገጣ፣ የአንድ ጎሰኛ ቡድንን ክልል ለማስፋፋት የሚፈጸሙት በደሎች፣ ይሁን ብሎ በርካታውን ህዝብ ርስ-በርስ የማጋጨት ተንኮል፣ መሬት ነጠቃና ባለቤቶቹን የማፈናቀል ተግባር፣ ጭምልቅ-ያለ ሙስና፣ የሕግ-የበላይነት አለመኖርና የፍትኅ ዕጦት፣ የኑሮ -ውድነት፣ ዐይን ያወጣ አድላዊነትና ብልሹ አስተዳደር፣ ወጣት ዜጎች ሀገራቸው-ውስጥ ሰርቶ በሠላም የመኖር ተስፋ-እያጡ ወይንም ለህይወታቸው ከመስጋት እየተሰደዱ በየምድረ-በዳው፣ በየባህሮቹ ዉስጥ በባእዳን ሀገሮች ዉስጥ ለመሠቃየት፣ ለመማቀቅ ለመደፈርና ለዕልቂት እንዲዳረጉ በሚያደርጉ፣ … ሁኔታዎች ላይ በተጨማሪ ነው!!! ገዥዎቻችን ሀገሪቷን ያለጥርጥር የምድር ሲዖል አድርገዋታል!!
በወገንና በሀገር መጨከንም ሆነ ተስፋ መቁረጥ የሚቻል አይደለምና፣ መጭውን ዐመት የተሻለ ለማድረግ ሁላችንም እጅ-ለጅ ተያይዘን እንነሳ!!
  </TEXT>
</DOC>
<DOC>
 <DOCNO>277</DOCNO>
   <TEXT>
﻿“የአዲስ ተስፋ ቀመር” በሚል መሪ ቃል የ2011 አዲስ አመት በአል በተለያዩ መርሀ ግብሮች በአዲስ አበባ ይከበራል ተባለ።
ይህ የተባለው ምክትል ከንቲባ ወ/ሮ ዳግማዊት ሞገስ እና የባህል እና ቱሪዝም ቢሮ ሀላፊው ረዳት ፕሮፌሰር ነብዩ ባዬ ዛሬ በዓሉን አስመልክቶ በሰጡት ጋዜጣዊ መግለጫ ላይ ነው፡፡
በዓሉን አቅመ ደካሞችን በመደገፍ፣ችግኝ በመትከል፣የአረጋዊያንን ቤት በማደስ፣ከተማዋን በማፅዳት እና የተለያዩ የበጎፍቃድ ስራዎችን በማከናወን ለማክበር ቅድመ ዝግጅቶች መጠናቀቃቸው ነው በመግለጫው የተነገረው ።
የከተማዋ ወጣቶችም በዚህ በጎ ስራ ላይ ተሳታፊ እንዲሆኑ ጥሪ ቀርቧል ሲል የአዲስ አበባ ከንቲባ ጽህፈት ቤት በድረ ገፁ ላይ አስፍሯል፡፡
ይጠባበቁን !
ባለ አደይ አበባው የኢትዮጵያ አዲስ አመት ጠባ - የሂጅራው ደግሞ ከ10 ቀናት በኋላ! እና?- እናማ በነገው የማክሰኞ 12.09.2017 መደበኛ ስርጭታችን ከሌሎች ዝግጅቶቻችን በተጨማሪ የኢትዮጵያን አዲስ አመት ስንክሳር ዙርያ-ገባዉን በማህበራዊ ነክ ዝግጅታችን እንቃኛለን:: 
– የሙስሊሙ መወላከፍ በኢትዮጵያ አዲስ አመት ዙርያ!
-እንደ ሙስሊምና እንደ ዜጋ - የኢትዮጵያዉን አዲስ አመት ወይንስ የሂጅራዉን የቱን? ደግሞስ ለምን? 
-እንኳን አደረሰህ ወይንስ እንኳን አደረሰን? , ችግራችን የሃገራችን አዲስ አመት ከክርስትና ጋር የተጣበቀ ነው ስለምንል ነዉን? - ያ ባይሆንስ?
-አመተ-ምህረት ወይንስ አመተ-ልደት? ለምን? አመተምህረት ብንል ኢሳ(አ.ሰ) የአላህ ምህረት መሆኑን ከመቀበል ዉጪ ምን ችግር አለው ?ሌላም ከሸርያ ምሁር ጋር ቆይታ አድርገናል በዚህ አንኳር ርዕስ ዙርያ በምክንያታዊነት እየተወያያችሁ ጠብቁን-ኢንሻላህ !
  </TEXT>
</DOC>
<DOC>
 <DOCNO>278</DOCNO>
   <TEXT>
﻿ዘመን አልፎ ዘመን ሲተካ የመሸጋገሪያው ዕለት በየዓመቱ ቅዱስ ዮሐንስ እየተባለ ይጠራል፡፡ የዘመን መለወጫ፣ እንቁጣጣሽ፣ ሌላም መጠሪያ ስሞቹ ናቸው፡፡ በግእዝ ርእሰ ዐውደ ዓመትም ይባላል፡፡ ይህ በዓል የዓመት መጀመሪያ እንደመሆኑ መጠን በየዓመቱ ወሮች በመጀመሪያ ቀን ይከበራል፡፡
አዲስ ዓመት መቼ ይከበራል?
አዲስ ዓመት መስከረም አንድ ቀን ለምን ይከበራል? በኢትዮጵያ ዘመን መለወጫ በመስከረም ወር የሆነበትን ምክንያት ሊቃውንቱ ሲያትቱ ብርሃናት ፀሐይ፣ ጨረቃ፣ ክዋክብት የዓመት ዑደታቸውን በጳጉሜ ጨርሰው በመስከረም ወር ስለሚጀምሩ ነው፡፡ ያን ጊዜ ሌሊቱ ከቀኑ ጋር እኩል 12 ሰዓት ይሆናል፡፡ ዓመቱን ጠንቅቀው ሲቆጥሩ 364 ቀናት ይሆናል፡፡ መጽሐፍ ቅዱስ “ለዘመን መታወቂያው ይሆን ዘንድ ፀሐይና ጨረቃ ከዋክብትንም ፈጠረ” ይላልና /ሔኖክ. 21፥49/፡፡ በሌላ በኩልም በዘመነ ኖኅ በፍል ውኃ አጥለቅልቆ በኃጢአት ሕይወት ይኖሩ የነበሩት የኖኅ ዘመን ሰዎች ቀጥቶ ካጠፋ በኋላ ከንፍር ውኃ ምድር የተገለጠችበት ወር ነው /ኩፋሌ. 7፥1/፡፡ “በመጀመሪያው ወር ምድር ታየች የንፍር ውኃም ከምድር ደረቀ” የሚለውን መጽሐፍ ቅዱሳዊ ቃል መሠረት አድርገው የአቡሻኸር ሊቃውንት የዘመን መለወጫን ታሪካዊ አመጣጥ ያስቀምጣሉ፡፡
new year
የቤተ ክርስቲያኒቱን ቀኖናዊ ሥርዐት ያጠኑ ሊቃውንት ደግሞ አዲስ ዓመት መስከረም አንድ ቀን መሆኑን አስመልክተው በክታባቸው እንዳስቀመጡት በአራቱ ወንጌላውያን ዘመኑን ይከፍሉታል፡፡ ምክንያቱም በዘመነ ዮሐንስ ተፀንሶ በዘመነ ማቴዎስ ተወልዶአል፡፡ በዘመነ ማርቆስ ተጠምቋል፡፡ በዘመነ ሉቃስ ተሰቅሎ ዓለምን ከፍዳና ከመርገም ነጻ አውጥቷል፤ እያሉ ታሪካዊ ሐረጋቸውን ጠብቆ አራቱ ወንጌላውያን ተከትለው ያለ እንቅፋት እንደሚጓዙ ያስረዳሉ፡፡
ወንጌላዊውን ወይም ዘመኑን ለማወቅ ዓመተ ኩነኔ 5500 እና ዓመተ ምሕረት /አሁን ያለንበትን ዓመት/ በመደመር ውጤቱ ለአራቱ ወንጌላውያን /ማቴዎስ፣ ማርቆስ፣ ሉቃስና ዮሐንስ/ በማካፈል የምናገኘው ነው፡፡ ይህም የአንዱ ወንጌላዊ ድርሻ ማለት ነው፡፡ በዚህም መሠረት ቀሪው አንድ ከሆነ ዘመኑ ማቴዎስ፣ ሁለት ከሆነ ዘመነ ማርቆስ፣ ሦስት ከሆነ ዘመነ ሉቃስ ምንም ቀሪ ባይኖር ደግሞ ዘመነ ዮሐንስ ነው፡፡ ስሌቱም ከዚህ በታች የተቀመጠውን ምሳሌ መነሻ አድርጎ ወንጌላዊውን ማን እንደሆነ ማወቅ ይቻላል፡፡
ቀመሩ ይህን ይመስላል
ምሳሌ አንድ የ2008 ዓ.ም.
ዓመተ ምሕረት + ዓመተ ኩነኔ ሲካፈል ለአራት
2008 ዓ.ም+ 5500 ሲካፈል 4
7508 ሲካፈል 4
1877 ደርሶ ምንም አይቀርም ስለዚህ ዘመኑ ዮሐንስ ይሆናል
ምሳሌ ሁለት የ2009 ዓ.ም.
ዓመተ ምሕረት + ዓመተ ኩነኔ ሲካፈል ለአራት
2009 ዓ.ም+ 5500 ሲካፈል 4
7509 ሲካፈል 4
1877 ደርሶ ቀሪ 1 ይሆናል፡፡ በቀመሩ መሠረት ቀሪው 1 ስለሆነ ዘመኑ ማቴዎስ ነው፡፡ ስለዚህ አባቶቻችን ባስቀመጡልን የአቡሻኸር ትምህርት ስሌቱን በመቀመር የፈለግነውን ዓመት ወንጌላዊ ስያሜ ማወቅ እንችላለን፡፡
እንቁጣጣሽ
ኢትዮጵያዊቷ ንግሥት ሳባ የጠቢቡ ሰሎሞንን ዝና ሰምታ ኢየሩሳሌም ተጉዛ ስትመለስ “እንቁ ለጣትሽ /ለጣትሽ እንቁ/ በማለት ከእንቁ የተሠራ የጣት ቀለበት ንጉሥ ሰሎሞን እጅ መንሻ እንዲሆናት አበርክቶላት ነበርና ይህን ታሪክ መነሻ አድርገው “እንቁጣጣሽ” የሚለው ስያሜ ከዚያ እንደመጣ የታሪክ ድርሳናት ያስረዱናል፡፡ በኢትዮጵያ የዘመን መለወጫ ዕለት ምድሪቱ በክረምቱ ዝናብ ረስርሳ ድርቀቷ ተወግዶ በአርንጓዴ እጸዋት ተውባ ሜዳው፣ ሸለቆውና ተራራው በአደይ አበባ ተንቆጥቁጠው የሚታዩበት ወቅት በመሆኑ ዕለቱ “እንቁጣጣሽ” የሚል ስያሜ ተሰጥቶታል፡፡
በዚህ ወቅት ሕፃናትና ልጃገረዶች ነጭ ባሕላዊ ልብስ በመልበስ ለምለም ቄጤማና አደይ አበባ በመያዝ በአካባቢያቸው በመዞር አዲስ ዘመን መበሠሩን “እንኳን አደረሳችሁ” በማለት በቸርነቱ ዓመታትን የሚያፈራርቀውን እግዚአብሔርን በዝማሬ ያመሰግናሉ፡፡
images4ቅዱስ ዮሐንስ ለምን ተባለ?
ቅዱስ ማርቆስ ወንጌሉን ሲጽፍ “የእግዚአብሔር ልጅ የኢየሱስ ክርስቶስ ወንጌል መጀመሪያ እነሆ መንገድህን የሚጠርግ መልእክተኛዬን በፊትህ እልካለሁ፡፡ የጌታን መንገድ አዘጋጁ፡፡ ጥርጊያውን አቅኑ” እያለ “በምድረ በዳ የሚጮኸ ሰው ድምፅ” ተብሎ በኢሳይያስ እንደተነገረ የነቢዩ ዘካርያስ ልጅ መጥምቀ መለኮት ቅዱስ ዮሐንስ በዘመነ ብሉይ መጨረሻና በዘመነ ሐዲስ መጀመሪያ ላይ ተነስቶ “መንግሥተ ሰማያት ቀርባለችና ንስሐ ግቡ!” እያለ ስለ ክርስቶስ አዳኝነት እየመሰከረ በምድረ በዳ የንስሐን ጥምቀት እያጠመቀ መጣ ብሎ ለዘመነ ወንጌል የመጀመሪያ ምዕራፍ ትምህርትና ተግሳጽ እንዳደረገው ቅዱስ ማርቆስ በወንጌሉ ይነግረናል፡፡ /ማር. 1፥14፤ ኢሳ. 40፥3-4/፡፡
የመጥምቁ ዮሐንስ ተግባር ለዘመነ ወንጌል በር ወይም መነሻ ሆኖ መገኘቱን በመረዳት የቤተ ክርስቲያን አበው የበዓላትን ድንጋጌ በወሰኑበት አንቀጽ የመጥምቁ ዮሐንስ መታሰቢያ በዓል የኢትዮጵያ አዲስ ዓመት በሚከበርበት መስከረም አንድ ቀን እንዲከበር በየዓመቱ የዘመኑ መጀመሪያ በእርሱ ስም እንዲጠራ እንደወሰኑ የቅዱስ ዮሐንስ አፈወርቅ መጽሐፍ ይነግረናል፡፡ /ድርሳን ዘቅዱስ ዮሐንስ አፈወርቅ ገጽ 1-3/፡፡
images3
የዘመን አቆጣጠራችን ከሌሎች ለምን ተለየ?
ፕሮፌሰር ጌታቸው ኃይሌ ባሕረ ሐሳብ በሚል መጽሐፋቸው የኢትዮጵያ ዘመን አቆጣጠር ከምዕራባውያን የተለየበትን ምክንያት ሲገልጹ “ሮማውያን የሮም ከተማ የተቆረቆረችበትን ዘመን መነሻ ያደርገው ይተቀማሉ፤ ታላቁ እስክንድርም የገነነበት ዘመን መቁጠሪያቸው ሆኖ ነበር” የእኛ ካህናትም ዘመነ እስክንድር በሚል ይጠቀሙበት እንደነበር መጻሕፍት ይመሰክራሉ፡፡ ሶርያውያን የዘመን አቆጣጠራቸውን የሚለኩት በፀሐይ ቆጥረው ለዓመቱ 365 ቀን ከ6 አካፍለው ዕለትን መስጠትን ከሮማውያን በተዋሱት ጊዜ የዓመቱን መጀመሪያ አዲስ ዓመት ይሉታል፡፡ በኋላ የሰማዕታት መታሰቢያ እንዲሆን በ460 ዓመተ እግዚእ ወደ መስከረም 1 ቀን ለወጡት፡፡ የሀገራችን ሊቃውንትም አዲስ ዓመታችን መስከረም አንድ ቀን እንዲሆን የወሰኑት ይኸንን በመከተል ነው፡፡ የዓመቱን መጀመሪያ በመስከረም ማድረግን ከሶርያውያንም ሆነ ከግብጾች ብናገኘውም ጀማሪው በ46 ቅድመ ልደተ ክርስቶስ ይገዛ የነበረው ዩልዮስ ቄሣር ስለነበር በዩልዮስ ባሕረ ሐሳብ ይባላል፡፡
ዩልዮስ ቄሣ በ46 ቅድመ ልደተ ክርስቶስ ባወጣው የዘመን አቆጣጠር ሥርዐት መሠረት ዓመቱን 365 ዕለት ከ6 ሰዓት አድርጎ ለአራቱ ወራት 30፣30 ዕለት ለእንዱ 28 ቀን በ4 ዓመት አንዴ 29 ቀናት ለቀሩት ሰባት ወራት 31፣31 ቀናት መድቦላቸው በ12 ቦታ ከፍሎታል፡፡ አውሮፓውያኑ የሚጠቀሙበትን ይህን አቆጣጠር መነሻ አድርገው ነው፡፡ የእኛ ዘመን አቆጣጠር ከአውሮፓውያን እንዴት እንደተለየ አሥራት ገብረ ማርያም የዘመን አቆጣጠር በሚለው መጽሐፋቸው ሲገልጹ “ዲዮናስዮስ የተባለው የሮም መነኩሴ ጌታችን ኢየሱስ ክርስቶስ ወደ ተወለደበት ዘመን በስሌት ለመድረስ የተከተለው መንገድ የታሪክ ክስተትን ነበር፡፡ የኢትዮጵያ ኦርቶዶክስ ተዋሕዶ ቤተ ክርስቲያን የኢየሱስ ክርስቶስን የልደት ዘመን ለመሰወን የታሪክ ክስተትን አልተከተለችም፡፡ ቤተ ክርስቲያናችን የተከተለችው ከክርስቶስ ልደት በፊት ያለውን 5500 ዘመንን ነው” በማለት የልዩነቱን ምክንያት ይገልጻሉ፡፡
የዘመን አቆጣጠር ልዩነት መነሻው የዚህ ክስተት መሆኑን አለቃ ኪዳነ ወልድ ክፍሌ ሲያረጋግጡ “ኢትዮጵያ ዘመነ ብሉይን እንዲህ አስከትላ 5500 ብላ ስትቆጥር ዘመነ ሐዲስ ልዩ ሆኖ ከማንም ቁጥር አይገጥምም፡፡ ከሌሎች አብያተ ክርስቲያናት ከምስራቆቹም ከምዕራቦቹም ሁል ጊዜ በሰባት ዓመት ታጎድላለች፡፡ ምክንያቱም ባለ ታሪኮችን ትታ ወንጌል ተርጓሚዎችን መነሻዋ ስላደረገች ነው” ብለዋል፡፡ በዚህም መሠረት የኢትዮጵያና የአውሮፓውያን የዘመን አቆጣጠር ልዩነት ሊኖረው ቻለ፡፡
images
አዲሱን ዓመት እንዴት እናክብረው?
እግዚአብሔር አምላካችን እድሜ ለንስሐ ዘመን ለፍስሐ የሚሰጠን መልካም ነገር እንድንሠራበት ነው፡፡ አዲስ ዓመት በየዓመቱ የሚሰጠን የትናንት ስህተታችንን እንድናርምበት ነው፡፡ የተጣላን እንድንታረቅ፣ የበደልን እንድንክስ፣ የታረዘን እንድናለብስ፣ የተጠማን እንድናጠጣ፣ የራበውን እንድናበላ እንጂ፤ በኃጢአት ሕይወት እንድንመላለስ አይደለም፡፡ የዘመኑ መቀየር ከቁጥር በዘለለ የእኛውም አስተሳሰብ እንዲቀየር ነው፡፡ ለሥጋዊ ኑሮአችን መሳካት በእቅድ እንደምንመራው ሁሉ ለመንፈሳዊ ሕይወታችን እናስብ፤ ቃለ እግዚአብሔር ለመማር፣ ንስሐ ለመግባት፣ ቅዱስ ሥጋውንና ክቡር ደሙን ለመቀበል መንፈሳዊ እቅድ እናውጣ! ተግባራዊ ለማድረግም ጥረት እናድርግ፡፡ ከዘመን ወደ ዘመን የምንሸጋገረው ቅዱሳን መላእክት በሚለምኑልን የብደር እድሜ እንደሆነ እንረዳ፡፡ አምላካችን ከእኛ ሕይወት ፍሬ ለማግኘት በልጅነታችን፣ በወጣትነትና በሽምግልና እድሜያችን ሦስት ጊዜ መጣ ፍሬ ሃይማኖትና ምግባር አጣብን አትክልተኞቹን ቅዱሳን መላእክትን “ስለምን ደግሞ መሬቱን ታጎሳቁላለች?” ቢላቸው “ጌታ ሆይ ዙርያዋን እስክኮተኩትላትና ፋንድያ እስካፈስላት ድረስ በዚች ዓመት ደግሞ ተዋት” እያሉ በለመኑት የብድር እድሜ ነው አዲስ ዓመቱን ለማየት የቻልነው /ሉቃ. 13፥6-9/፡፡
በተሰጠን የብድር እድሜ መልካም ነገር ለመሥራት እንነሣ በስንፍና ያሳለፍነው ጊዜ ይብቃን! ሐዋርያው ቅዱስ ጴጥሮስ በመልእክቱ እንዲህ ይለናል “የአሕዛብን ፈቃድ ያደረጋችሁበት በመዳራትና በሥጋ ምኞትም በስካርም በዘፈንም ያለ ልክም በመጠጣት ነውርም ባለበት ጣዖት ማምለክ የተመላለሳችሁበት ያለፈው ዘመን ይበቃልና” /1ኛ ጴጥ. 4፥3/፡፡ እንደማያይ ዝም ሲለን ነገ ሊፈርድ ዛሬን ስለታገሰን እግዚአብሔር አምላካችን በኃጢአታችን የተስማማ አድርገን የምንቆጥር ካለን ተሳስተናል፡፡ አዲሱን ዓመት በጭፈራና በዳንኪራ ለማሳለፍ ያቀድን ከዚህ መጥፎ ሕይወት እንውጣና ወደ ቤተ ክርስቲያን በመሔድ ለኃጢአት ሥራ የምናወጣውን ገንዘብ ለድሆች በመስጠት አብረናቸው እናክብር፤ ያን ጊዜ እኛ በሕይወት ተቀይረን አዲሱ ዓመት መቀበላችን እውነት ይሆናልና፡፡
መልካም አዲስ ዓመት ይሁንልን!
  </TEXT>
</DOC>
<DOC>
 <DOCNO>279</DOCNO>
   <TEXT>
﻿የ2008 አዲስ አመት ልዩ ዝግጅት
የኢትዮጵያ አዲስ አመት አከባበር በሀገር ውስጥ እና ከሀገር ውጪ፤
አውዲዮውን ያዳምጡ። 05:40
የአዲስ ዓመት ዋዜማ
አዲሱ የኢትዮጵያውያን 2008 ዓመተ ምህረት በሀገር ውስጥ እና ከሀገር ውጪ በሚኖሩ ኢትዮጵያውያን ዘንድ ዛሬ ተከብሯል። በዓሉ ከዋዜማው አንስቶ ምን ይመስል እንደነበር በዕለቱ የአንድ ሰዓት ልዩ ዝግጅት ቃኝተናል። በዓሉ በሚከበርበት ኢትዮጵያ ዋዜማው በአዲስ አበባ ምን ይመስል እንደነበር በስፍራው የሚገኘው ዘጋቢያችን ጌታቸው ተድላ ኃይለ ጊዮርጊስ ዘገባ ልኮልናል። ሌላው በስፍራው የሚገኘው ዘጋቢ ዮሀንስ ገብረ እግዚያብሄር ደግሞ የጥቂት ኢትዮጵያውያን የአዲስ አመት ምኞት እና እቅዳቸውን አሰባስቧል።
ዓመት በዓል ሲደርስ ውጭ ሀገር የሚኖሩ ኢትዮጵያውያን በዓሉን ሞቅ ደመቅ ማድረጊያ፤ ዶሮ እና በግ መግዣ እያሉ ከሌላው ጊዜ በተለየ ለቤተሰቦቻቸው ገንዘብ ይልካሉ። ዋሽንግተን ዲሲ የሚገኘው ዘጋቢያችን መክብብ ሸዋ ደግሞ ለአዲሱ ዓመት በኃዋላ የገንዘብ ማስተላለፊያ ለቤተሰቦቻቸው ገንዘብ ሲልኩ ያገኛቸውን ኢትዮጵያውያን አነጋግሮ እንዲሁ ጥንቅር ልኮልናል።
ለውድ ኢትዮጵያዊያንና የኢትዮጵያ ወዳጆች በሙሉ መልካም አዲስ አመት እየተምኘንላችሁ
ከሁሉ በማስቀደም የትውልድ ሀገራችን ኢትዮጵያ ውስጥ እያየንያለው ከፍተኛ የመግባባትና የእርቅ መንፈስ በእኛም በኦታዋ በምንኖር
ኢትዮጵያውያን ላይ በሰፊው ይሰፍን ዘንድ ያለንን መልካም ምኞት መግለፅ እንወዳለን::
በኦታዋካዳና የኢትዮጵያ ማህበረሰብ ማህበር በየአመቱ በጋው ላይ የሚያዘጋጀውን የመሰባሰቢያ በዓል በዚህ አመት የኢትዮጵያ ቀን
በኦታዋ በሚል የተለያዩ ማህበራዊና ባህላዊ እሴቶችን የሚያንጸባርቅ ሁሉን አቀፍ በዓልአ ዘጋጅቶ በአንድነት እንድናከብር ይጋብዛችኋል::
ዝግጅቱ ላይ ከወዳጅና ቤተሰብ ጋር በመሆን የደስታው ተካፋይ እንዲሆኑ ጥሪያችንን እናቀባለን።
  </TEXT>
</DOC>
<DOC>
 <DOCNO>280</DOCNO>
   <TEXT>
﻿የኣዲስ አመት ምግባር
ዓመትን ዓመት የሚያሰኘው የቀናት ድምር ነው። በዚህ ከተስማማን ደግሞ እያንዳንዷ ቀን ትናንሽ ዓመት ናት ብል አያከራክረንም። የሰው ልጅ በህይወቱ የመልካም ጅማሬ መሠረት ለመጣል ግዴታ ቀናት ተራብትው አዲስ ዓመት መወለድ የለበትም። “እና?” ካላችሁኝ ደግሞ … ለእኔ የአዲስ አመት ዕቅድ (New Year Resolution) ትርጉም የለሽ ነው።
ለሚያስብ አዕምሮ፥ ክፉውን አቁሞ መልካሙን ለመጀመር ግዴታ ወራት ዞረው ዓመት መምጣት የለበትም። ለጐጂ ልማድም ሆነ አመለካከት መደምደሚያ አበጅቶ ጠቃሚውን “ኣሀዱ” ብለን መትጋት ያለብን በየዓመቱ ዋዜማ ሳይሆን በየቀናቱ ማለዳ፣ ዘወትር መሽቶ ሲነጋ ሊሆን ይገባዋል ባይ ነኝ።
ያም ቢሆን ግን … እስቲ 2017 ጨዋ እና ቅን ድርጅታዊ የትግል ስነ ምግባር ለመጀመር፣ ከግለኝነትና ከስልጣን ፍትወት የፅዳ ፖለቲካ ለማራመድ ኣዲስ ኪዳን የምናስርበት ዓመት ይሁን ለማለት ወደድኩ።
በእርግጥ “መንገዶች ሁሉ ወደ … ያመራሉ“  እንደሚባለው የትግል መስመሮች ሁሉ ወደ ነፃነት (ትልማዊው ግብ) ያደርሳሉ ብሎ ማሰብ ይከብዳል። ትግል ወጣ ውረድ ብቻ ሳይሆን በግራም በቀኝ እልም ጭልጥ አድርጎ ያልታሰበ ደሴት ላይ የሚያራግፍ ብዙ ውስብስብ ሰርጥ እና ሸፍጥ የተሞላ ነው። ሀገራችን አሁን ያለችበትን ተጨባጭ እውነታ ስንመለከት ግን፡ የትኛውምንም የትግል ታንኳ የምንቀዝፍ መንግደኞች፡ መድረሻ ወደባችን ላይ ተማምነን በመከባበር መጓዝ ምርጫ ሳይሆን ግዴታ ይሆናል። ለአርነትም ይሁን ለማንነት የሚደረገውን ትንንቅ ለማገዝ ቆመናል የምንል ዜጎች፥ በማይራራቅ የትግል ግብ እና ስልት እርስ በእርስ ስንታኮስ፥ እነ ሰምሃል መለስ ከአልጋ ወደ ወንበር-ወራሽነት፣ ከዘውድ ወደ ዘንግ አገዛዝ አሸጋግረው ሲቀጠቅጡን ሊኖሩ በድብቅ እንደተማማሉ በአደባባይ ሲተማሙ ሰምተናል።  
ለእኔ እንደሚገባኝ፦ በፖለቲካ ብቻ ሳይሆን በየትኛውም ማህበራዊ ትዳር (ስብስብ) ውስጥ በአመራርም ሆነ በአባልነት ደረጃ ለመካተት፥ ከራስ ጋር መፋታት ቀዳሚና መሠረታዊ መስፈርት ነው፤ ከእኔነት በፊት እኛነት፣ ከግል አምሮት ይልቅ የወል ፍላጐት መቅደም ስላለበት። በሌላ አነጋገር፦ የአንድ ድርጅት ደጋፊ ወይንም መሪ ለመሆን የድርጅቱን አቋም (political orientation) ከመመርመር በፊት የራስን ስነ ልቦናዊ ዝግጅት በመፈተሽ፥ ግላዊ ፍላጐትን ለቡድን ጥቅም መስዋዕት ለማድረግ መዘጋጀትን ማረጋገጥ ይቀድማል። በየጊዜው ማህበራዊም ሆነ ፖለቲካዊ ድርጅትን ለለውጥ ሳይሆን ለስልጣን መሳሪያነት የሚፈለፍሉ ወይንም የሚቀላቀሉ ግለሰቦች ይህንን ሀቅ አምነው ሊቀበሉት ይገባል።
ትላንት የመጀመሪያ ደረጃ ተማሪዎች ሆነን፥ ስልጣን በጥቂት ግለሰቦች ተጠቅልሎ ከሀገራችን የብሔራዊ መዝሙር ስንኝ ይልቅ የመሪዎቻችን ሀላፊነት እንደ አንቀፅ ረዝሞ በቃል ለመሸምደድ ይከብደን ነበር። ጓድ ሊቀመንበር መንግስቱ ኃይለማርያም፡ የኢትዮጵያ አብዮታዊ ጦር ጠቅላይ አዛዥ፣ የኢፌዴሪ …ብለን ገና ስንጀምር ፊደል ያጥረን ነበር። ዛሬ ደግሞ አንዲቷን የስልጣን ወንበር ለአራት እና ለኣምስት መወረር ሙድ (mood) ሆኗል። ምክንያቱ ምንድን ነው ብለን እንቀበል? የችሎታ ማነስ ወይንስ የስልጣን ሱስ? አለመተማመን ከሆነስ ቀድሞውኑ አብሮነቱ ለምን አስፈለገ?
ለስልጣን ያለንን ለከት የለሽ ፍላጐት ከመግረዝ በተጨማሪ፥ በዚህ ኣዲስ ዓመት ኣዲስ የፖለቲካ ባህሪ ልናሳይበት ይገባል ብዬ የማምነው የማይገነባ ትችት እና አላስፈላጊ ዘለፋ በመወራወሩ ላይ ነው። ሀላፊነትና ተቆርቋሪነት የሚሰማን ዜጐች በትግል መደብ ልዩነት የተነሳ እንደ ዝሆን ሁለት ጥርስ እስኪቀረን ድረስ እርስ-በእርስ መነካከሱን መተው ይበጀናል። ልብ በሉ! አፍራሹን እንጂ ገንቢውን ሂስ እና ተቃውሞ አይደለም እናቁም እያልኩ ያለሁት።
ለምሳሌ እኔ፥ ዛሬም እንደ ትላንቱ በሥነ-ፍጥረትም ሆነ በፖለቲካ ትግል እምነቴ ኢቮሉሽኒስት (evolutionist) አይደለሁም። በራሱ ተፈጥሮአዊ ሂደት ታንክ ትራክተር፣ ጥይት ደግሞ ማንኪያ ይሆናል የሚል ከንቱ ቅዥት የለኝም። ክሬሽኒስት (creationist) ነኝ! ዲሞክራሲያዊ ስርዓትን ታጋዮች በትግል ይፈጥሩታል እንጂ በአዝጋሚ የፖለቲካ ኡደት አምባ-ገነን አገዛዝ በራሱ ወደ ሀገር-ገነን ሥርዓት ይቀየራል የሚል ፍልስፍና የለኝም። ሺህ አመት ብንጠብቅም የዚህ ለውጥ (evolution) ምስክሮች ልንሆን አንችልም። በተለይም እንደ ህወሃት ያለ ዘር-ገነን አገዛዝ፥ በብሔራዊ ምርጫ ይወገዳል ብዬ በማሰብ ከሰላማዊ ትግል ደጋፊዎች ረድፍ ከምቆም፥ በበለጬ በርጫ እንጥለዋለን ብለው ከሚያፌዙት የወሎ ሰፈር ወጣቶች ጋር “ቄማ” ብቀመጥ እመርጣለሁ። ይህ አመለካከትና አቋሜ ግን የሰላማዊ ትግል ደጋፊዎችን አፍራሽ በሆነ መልኩ ለመንቀፍም ሆነ ለማደናቅፍ ምክንያት ሊሆነኝ በፍጹም አይችልም። እንደ ኣንድ ኢትዮጵያዊ ዜጋ ግን፦ ህወሃት በጦር የሚቆስል እንጂ በምክርና ዝክር የሚሰበር ልብ የለውምና ንቁ! አውቆ-የተኛ አትሁኑ! ብሎ ማሳሰብ መብትም ግዴታዬም ይሆናል።
በተመሳሳይም፥ በሰሜን በኩል መሳሪያ አንስተናል ያሉትን ሀይሎች የምደግፍበት ምክንያት ምርጫቸው መሬት ላይ ያለውን ሀቅ ያገናዘበ ስለሆነ ብቻ እንጂ እስከዚች ደቂቃ ድረስ ሲፋለሙ ተመልክቼ – ተመስጬ አይደለም። ሜዳው ውስጥ ገብተን “ፊሽካው ተነፍቷል” ያሉን ተጫዋቾች በጠቅላላ በረኞች ሲሆኑ፥ ምነው የጐንደርና የጐጃም አልፎም የኢትዮጵያ ህዝብ ሲያልቅና በድረሱልን ጥሪ ሲማፀናችሁ፥ ዙሪያችሁን በነጭ ኖራ (ፔናሊቲ መስመር) አጥራችሁ ዘጠና ደቂቃውን ሙሉ ከክልሉ የማይወጣ ጎል-ጠባቂ ብቻ መሆናችሁ? ብሎ መጠየቅ ወቅታዊም አግባብም ነው። ህወሃትን የመሰለ የቢልዮን ብር ጠላት ስልጣን ላይ ጐልቶ ግን፥ ተልካሻ ለሆነ ግላዊ ፖለቲካ – ህዝብንና ህዝባዊ ዓላማን ዋሻ በማድረግ ለስድብና ለስም ማጥፋት ዘመቻ ቤተ-አማራውን “ክተት!” ብሎ ነጋሪት መጎሰም የትም አያደርስም። እናስተውል! የጐንደር ህዝብ “የኦሮሞው ደም የእኔም ደም ነው” ሲል ያነሳው መፈክር፥ ዘረኛው ህወሃት የተቆጣጠረው የኣማራውን መሬት እንጂ የኣማራውን አእምሮ እንዳይደለ፣ ዛሬም ከ 25 ዓመት ቦኃላ ስነ-ልቦናው እና ምግባሩ በዘር መርዝ እንዳልተመረዘ አመላካች ነው።
ከዚህ ባሻገር ግን፥ ጥቁር ዩኒፎርም ለብሶ ባናየውም፥ ጊዜ ሁሌም ቢሆን ከከጨዋታ ሜዳ የማይጠፋ፣ አድሎ የማያውቅ ዳኛ ነውና ያለንን ግለሰባዊ በደልና ቁርሾ በይደር ማስቀመጡ አይከፋም። ከድል ቦኃላ፥ ቀናቶች ቀና ሲሆኑ ከግንቦት ሰባት ጋርም ሆነ ከሰባዎቹ ጋር በተንተረከከ ፍም የነሐሴን በቆሎ እሸት እየጠበስን የምንጨዋወተው ብዙ-ብዙ የእሳት ዳር ወጐች ይኖሩናል። እስከዛው ግን በዚህ የአሮጌው-ዓመት-መታሰቢያ ግጥም የዛሬ ጽሑፌን ላጠቃልል
እንደ ሽል አይገፋ 
እንደ ቂጣ አይጠፋ 
ያረገዝነው ተስፋ
ዛሬም እንደ-አበጠ  
     ቀን እየቀለጠ
ኣንድ ዓመት ነጐደ … ሄደ ተሟጠጠ!
ነጋ ስንል ሲመሽ 
ብርሃኑም ሲሸሽ 
የደረጀው ሲፈርስ 
የሞላውም ሲፈስ 
ፈካ፣ አበበ ያልነው … ደርሶ እየረገፈ 
                     ዘንድሮም ከነፈ!
እያቀድን ስንቀድ 
እየፈታን ስንገምድ 
አንዱም ላያ’ዘልቀን 
መንታ መንገድ መርጠን 
እንዳንደክም’ም ሮጠን
ባዶ አየር ተሞልተን 
እንዲሁ ብቻ …
ብር ሽርርር ር … እንዳልን በሰማይ 
መስለን የእሳት እራት … ሆነን የእሳት ሲሳይ
ዘመን ተሰወረ … ጨው ሆነና ሟሟ  
               ሊባል ትላንት፣ አምና!
ዳዊት እስቲ ይናገር 
ባይዘምር’ ይመስክር 
ለምን እንደነበር: 
ሰይፍ ታጥቀው 
ቀስትንም ገትረው 
በሰልፍ አጥቢያ 
በዕለተ ውጊያ 
*የኤፍሬም ልጆች … የቀሩት ከሜዳ
ያረፈዱት ፍልሚያ?
አቤት የእኛ ትግል
ወጣ ብሎ ከመሀል 
ለታዘበው ከዳር 
ሲፈተል ላይሾር 
ሲዳወር ላይከር 
እንዴት … ደስስስ  እንደሚል¡
እኔም ብዙ አልፈትል (አልቅደድ) – መልካም አዲስ አመት!
*የኤፍሬም ልጆች ለሰልፍ ታጥቀው ቀስትንም ገትረው በሰልፍ ቀን ወደ ኋላ ተመለሱ (መዝሙረ ዳዊት ምዕራፍ 77 (78) ቁጥር 9)
  </TEXT>
</DOC>
<DOC>
 <DOCNO>281</DOCNO>
   <TEXT>
﻿በአዲሰ አመት አዲስ ተስፋ እንሰንቅ: ተስፋችንንም እውን ለማድረግ ለተግባራዊ ስራ በአጭር
እንታጠቅ፡፡
 ዶ/ር ብርሀኑ ነጋ መስከረም 2002 ዓ.ም
ውድ ኢትዮጵያውያን ወገኖቼ፡
አዲስ አመት ከዘመን ወደ ዘመን ፣ ከጭለማ ወደ ብርሃን፣ ከተስፋ እጦት ወደ አዲስ ተስፋ መሸጋገሪያ መድረክ ነው ።
የአዲስ አመት መቃረብ፣ እንደ ህዝብ ያለፈው አመት እንዴት እንደነበረ፣ ምን ምን ሰው ሰራሽ ችግሮች እንደገጠሙን፣
የትኞቹ ተፈጥሮአዊና ከአቅም በላይ እንደነበሩ፣ የትኞቹን በብሄራዊ አቅማችን መመከት እንችል እንደነበር ወደሗላ
መለስ ብለን የምንቃኝበት መልካም አጋጣሚ ነው። እንደ ግለሰብም አመቱን በደስታና በጥሩ ውጤት ካሳለፍን
ባለፈው የምንደሰትበትና መጪውን አመት ደግሞ ከበፊቱም የተሻለ ለማድረግ፤ የበለጠ ለመደሰት እቅድ
የምናወጣበት ይሆናል፡፡ ያሳለፍነው አመት የችግር፤ የመከራ፤ የሀዘን ከሆነ ደግሞ የችግሩን ምንጭ ፈልገን፤
መጪውም አመት እንደዚሁ የችግር እንዳይሆን፤ መፍትሄ አፈላልገን፤ ይህንን መፍትሄ ተግባራዊ የምናደርግበትን
መንገድ አሰላስለን፤ ከወዳጆቻችን ጋር መክረን፤ ለተሻለ ህይወት፤ ለሰላማዊ ሕይወት ፤ በፍቅር ለተሞላ ሕይወት፡
ማድረግ ያለብንን ሁሉ ለማድረግ እንዘጋጃለን፡፡ ወደዚህ የሚያደርሰንን የግል ውሳኔም እንወስናለን፡፡ ውሳኔያችንን
ተግባራዊ ለማድረግም በሙሉ አቅማችን ለመስራትና ለመንቀሳቀስ በፈጣሪያችን ፊት ለራሳችን ቃል እንገባለን፡፡
መንግስታት፣ ለሃገራቸው የነበራቸው ውጥን ምን ያህል እንደተሳካለቸው፣ ሳይሳኩ የቀሩት ደግሞ ምክንያታቸው ምን
እንደነበር ግምገማ የሚያካሂዱበትና፣ ካለፈው ለመማር የሚያውጠነጥኑበት መድረክም ጭምር ነው አዲስ አመት።
አንድ መንግስት ይህን ሊያደርግ እንዲቻለው ግን፣ በመጀመሪያ ከህዝብ ልብ የተቀዳ ሊሆን ይገባዋል። ዘወትር ህዝብን
እንዴት እንደሚከፋፍሉና እንደሚያዳክሙ፤ እንዴት እንደሚዘርፉ፤ እንዴት እንደሚዋሹ እንዴት እንደሚያዋርዱና
ቅስሙን እንደሚሰብሩ ሲያስቡ እንቅልፍ የሚያጡ የወያኔ ዐይነት አገዛዞች፣ አዲስ አመት በየአስራ ሶስት ወሩ
ይዞላቸው የሚመጣውን ውስጣቸውን የመመርመር ዕድል ለራሳቸው የነፈጉ የመንፈስ ድሆች ናቸው ማለት ማጋነን
አይመስለኝም። የአንድ አገርና ሕዝብ ማንነት ግን በጊዜው ባለው መንግስት ምንነት አይለካም፡፡ አገርና ሕዝብ
ከመንግስት በላይ ነው፡፡ እስከአሁን አልሳካ ብሎን ነው እንጂ መንግስትማ ሌላ ነገር ሳይሆን በሕዝብ የተወከለ
የሕዝብ አገልጋይ መሆን ነበረበት፡፡ የሕዝብ አገልጋይ መንግስት በሚኖር ጊዜ ደግሞ ከላይ ያልኩትን አይነት የራሱንና
የአገሩን ሂደት በእውነት ላይ ተመስርቶ ገምግሞ ለመጪው አመት ምን ለማድረግ እንደሚያስብ ማህበረሰቡን
አማክሮ፤ ወደፊት እንዴት እንደምንሄድ ሁላችንም እንኩዋን ባይቻል አብዛኞቻችን የተስማማንበት አቅጣጫ ተቀይሶ
ያንን ተግባራዊ ለማድረግ ሁላችንንም በውዴታ ሸሚዛችንን ጠቅልለን ለመስራት እንድንነሳ ባንቀሳቀሰን ነበር፡፡ ይህ
ግን አልሆነም፡፡ በሁሉም አቅጣጫ አገሪቱን ወደሁዋላ እየጎተተ ካለ ዘረኛ ስርአት ይህን መጠበቅ ትተናል፡፡ ከዛሬ ነገ
ይሻሻላሉ፤ ልቦና ይገዛሉ፤ ከርሳቸውን ከሞሉ በሁዋላ ከራሳቸውና ከጠባብ ቡድናቸው በላይ ለአገር ማሰብ ይጀምሩ
ይሆናል፤ ሌላ ቢቀር ለራሳቸው ታሪክና ለልጆቻቸው ብለው ቀና ነገር ማሰብ ይጀምራሉ ብለን በትእግስት
ጠበቅናቸው፡፡ እየተሻሻሉ ሳይሆን እየባሰባቸው ነው የሚሄደው፡፡ ስለዚህ ያለፈውን አመት የግል ህይወታችንን
መዝነን ሰለወደፊቱ ኑሮአችን አቅደን ተግባራዊ ለማድረግ የምንንቀሳቀሰውን ያክል ያሳለፍነውን አመት እንደህዝብ፤
እንደ አገር፤ የመገምገም፤ ከዚያም የወደፊት አቅጣጫችንን የመቀየስ፤ የቀየስነውንም እቅድ በተግባራዊ እንቅስቃሴ
የመተርጎሙ ስራ በኛ በአገሪቱ ህዝብና በዜጎቹዋ ላይ የተጣለ የትውልድ እዳ ሆኖአል፡፡
• ታዲያ ያለፈውን አመት እንደ አገርና እንደ ህዝብ እንዴት አሳለፍነው?
ከቀድሞው አመት በተሻለ ሕዝባችን ጠግቦ በላ? ልጆቹን የተሻለ መገበ? ገበሬው ከችጋር ተላቀቀ? ከተሜው ሰርቶ
አደር አለፈለት? የመንግስት ሰራተኛው ተመቸው? ነጋዴው የተሻለ አተረፈ፤ ንግዱ ተሙዋሙዋቀ? ባጠቃላይ ኑሮ
ካለፈው አመት የተሻለ ነበር? ካልሆነስ የኢኮኖሚ ችግሩ ሁላችንንም እንደዜጎች በእኩልነት አጠቃን? የሀብት
ክፍፍሉስ ከቀድሞው በተሻለ የተመጣጠነ ነበርን? 
2
ኑሮአችን የበለጠ ዘምኖአል፤ ከዘመናዊ ቴክኖሎጂ ጋር በመላመድ የወደፊቱ ሕይወታችንን ከሌላው አለም ጋር
ወደሚቀራረብበት አቅጣጫ እየመራነው ነው? ልጆቻችን በሚያገኙት የትምህርት ጥራት የተነሳ ከተቀረው አለም
ልጆች ጋር በእውቀት እየተቀራረቡ ነው?
የአዲሱን ሺኛ የመጀመሪያ አመት ስናገባድድና አዲሱን ስንቀበል በተሻለ መብታችን ተከበረ? የተሻለ ነፃነት ተሰማን?
የተሻለ የዜግነት ስሜት፤ የእኩልነት ስሜት ተሰማን? ወደ ዴሞክራሲያዊ ስርአት ተጠጋን? የተሻለ ዳኝነት አገኘን?
አሁን ከቀድሞው የተሻለ ደህንነትና ሰላም ይሰማናል? አገራችን ከጦርነት ተላቃለች?
ማህበረሰባችን ውስጡ ጤነኛ ነው? በአገራችን ፍቅር ሰፍኖአል? ሀይማኖቶቻችን የሰላምና የፍቅር ቤት ናቸው?
ማህበረሰባችን ውስጥ የይቅርታ ስሜት ሰፍኖአል?
ለመሆኑ ስለወደፊቱ የአገራችን ሁኔታ ጥሩ ስሜት ይሰማናል፤ ጥሩ አቅጣጫ ይታየናል?
እነኝህንና መሰል ጥያቄዎችን በምንመልስበት ሁኔታ ነው ያለፈው አመት ኑሮአችን ብቻ ሳይሆን የመጪው አመት
አቅጣጫችን የሚገለፀው፡፡
ውድ የአገሬ ሰዎች፡
ከላይ ያነሳሁዋቸውን ጥያቄዎች ሁሉ በአወንታዊ መልክ ብመልሰው እጅግ ደስተኛ በሆንኩ ነበር፡፡ ወያኔ/ኢሕአዴግ
እስከሚያመን ድረስ እንደሚነግረን ሁሉ እውነትም ማህበረሰባችን ጥጋብ በጥጋብ ቢሆን፤ ገበሬው ሚሊዮን ቢቆጥር፤
ነጋዴው ንግዱ ቢስፋፋ፤ የመንግስት ሰራተኛው ከምግቡ አልፎ ስለሌሎቹ ፍላጎቶቹ ማሰብ ቢችል፤ ዳኞች ለእውነት
ቢፈርዱ፤ ፖሊስ በሀሰት ሰው ባያስርና ባያሰቃይ ወይንም በውሸት ሰላማዊ ሰውን ወንጀለኛ ነው ብላችሁ መስክሩ
ብሎ እስረኞችን ባይቀጠቅጥ፤ ማህበረሰባችን ያለፍርሀት በሙሉ ልቡ መኖር ቢችል፤ ቂምና ጥላቻ ጠፍቶ ፍቅር
ቢስፋፋ፤ የሕዝባችን የይቅር ባይነትና የአብሮ መኖር ስሜቱ ቢደነድን፤ የሀይማኖት አባቶቻችን የተከበሩ ቢሆኑ፤ ማን
ደስ አይለውም? እንደነመለስ ውስጡን ጥላቻና ቂም እንደነቀርሳ የሚበላው የመንፈስ በሽተኛ ካልሆነ በቀር አገር
ቢሻሻል፤ ሕዝብ ቢመቸው የሚጠላ ጤነኛ ሰው አለ ብዬ አላምንም፡፡
የቸገረንና ሁኔታውን እጅግ አሳሳቢ የሚያደርገው ከሞላ ጎደል በሁሉም አቅጣጫ፤ ማለትም በኢኮኖሚው፤
በፖለቲካውና በማህበራዊው ዘርፍ ካለፈው የተሻልንበት ሁኔታ አለመፈጠሩ ብቻ ሳይሆን ነገሮች በአደገኛ ሁኔታ
እያደር ይበልጥ እየተበላሹ መሄዳቸው ነው፡፡ ሁኔታዎች በዚህ ከቀጠሉ በማህበረሰባችን ላይ የሚመጣው ጣጣ
ማለቂያ የሌለው መሆኑ፤ እነመለስ ካደረሱን የገደል ጫፍ ላይ ተረባርበንና ተያይዘን መመለስ ካልቻልን ገደሉ ውስጥ
ገብተን ከተከሰከስን በሁዋላ መመለሻ ስለሌለው ነው ይህንን ችግር ለአንዴና ለሁሌ ለመንቀል በፍፁም
የአስቸኩዋይነት ስሜት ታጥቀን መነሳት ያለብን፡፡
ውድ ወገኖቼ!
መቼም ያላችሁበትን የኑሮ ሁኔታ እኔ ብነግራችሁ ለቀባሪው ማርዳት ነው የሚሆንብኝ፡፡ ግን ያለንበትን አደገኛ ሁኔታ
ለማስረገጥና ማስታወሳችሁን ለመቆርቆር ያክል ብቻ በዚህ ባሳለፍነው አመት ከተፈፀሙ በርካታ ኩነቶች አንዳንዶቹን
ለአብነት ያክል ልጠቃቅስ፡
በግብርናው ምርት ማደግና በገበሬው ሀብታምነት ላይ የተመሰረተ ነው የተባለለት የኢኮኖሚ እድገት እያደር
እየጨመረ በሄደው የገበሬ ረሀብተኛ ብዛት የወያኔን ውሸት ሊያምኑለት ለሚፈልጉት ፈረንጆች እንኩዋን የማይዋጥ
ሆኖአል፡፡ በቅርቡ የእንግሊዝ መንግስት ባስጠናው ጥናት ለግብርና ምርት እድገት ምክንያቶች ናቸው የተባሉት
የመሬት አቅርቦትና የምርታማነት በእጥፍ መጨመር በፍፁም ሊታመን የማይችልና ምናልባትም በወያኔ የተፈበረከ
አሀዝ ሊሆን እንደሚችል ሲፈራ ሲቸር አጋልጦአል፡፡ ለነገሩ ፈረንጆቹን ያታልልበት እንደሆነ እንጂ ቀድሞውኑም
3
የኢትዮጵያ ገበሬ የሚባለው እድገት እንደሌለ ከኑሮው ያውቀዋል፡፡ በቅርቡ የአርጀንቲና ማእከላዊ እስታትስቲክሰ
ፅ/ቤት ሰራተኞች በመንግስት ግፊት የሚፈበርኩት የውሸት አሀዝ ህሊናቸውን አቃጥሎት በምሬት “ውሸት በቃ፤ ህዝብ
ማታለል በቃ፤ እኛንም በማስዋሸት ከፈጣሪያችን ጋር አታጣሉን” ብለው ሰላማዊ ሰልፍ በመውጣት የአርጀንቲናን
መንግስት እንዳዋረዱት፤ የኛዎቹም የእስታትስቲክስ ፅ/ቤት ሰራተኞች ከፍርሀት ሰንኮፋቸው ወጥተው ይህን ማድረግ
ባይችሉም፤ የእንግሊዞቹ ጥናት የነመለስ ውሸት ለ”ቱሪስቶቹም” የማይዋጥበት ደረጃ ላይ መድረሱን አሳየን፡፡
በውጭ ምንዛሪ እጥረት፤ በብድር ገንዘብ መጥፋት፤ በከተሞች በተንሰራፋው አስከፊ ድህነት ምክንያት ገበያተኛ
በመጥፋቱ፤ በመብራት መቁዋረጥ፤ በውሀ እጥረት፤ ሆን ተብሎ በተፈጠረ የዋጋ ንረት፤ ባለሀብቱን ከጨዋታው
ለማስወጣት አገዛዙ በሚያስቀምጠው መረን የለቀቀ የዝርፊያ ታክስና: በአለም ላይ የተከሰተው የኢኮኖሚ ቀውስ
ተደማምረው የከተማው ኢኮኖሚ ከሞላ ጎደል ባለበት መቆሙን፤ የአገራችን ነጋዴዎች በድፍረት የሚናገሩበት፤
ፈረንጆቹም በየጋዜጦቻቸው በግልፅ የሚፅፉበት ደረጃ ላይ ተደርሶአል፡፡ የዋጋ ግሽበቱ ለከተማው ነዋሪ ብቻ ሳይሆን
53 ከመቶ ለሚሆነው በከፊል ሸምቶ ለሚበላው አርሶ አደር ኑሮን እሬት እንዳደረገበት የሚታወቅ ነው፡፡ በቅርቡ
የቢቢሲ ፊልም አንሺዎች አክሎግ አንዳርጌ የሚባል ገበሬን ህይወት ተከታትለው ለአለም ያሳዩት የስቃይ ህይወት
የዛሬውን የአገራችንን ገበሬ ህይወት ቁልጭ አድርጎ የሚያሳይ ነው፡፡ በለንደን የሚገኝው የኢትዮጵያ ኤምባሲ የዚህን
ፊልም መታየት አጥብቆ ሲኮንነው በምክንያትነት የጠቀሰው፤ የመንግስትችንን ‹የልማት መንግስትነት› ምስል
አጥፍቶአል፤ በአገራችን ጥቂት ቦታዎች ችግር ቢኖርም ጠቅላላው በአገሪቱ በቂ ምርት እናመርታለን፤ ጥጋብ
በምድራችን ሰፍኖአል እያለ ነበር፡፡ አለቃው መለስም በአገሪቱ ስላለው ችጋር ሲጠየቅ ጠረጴዛ እየመታ ለፓርላማው
70 ሚሊዮኑ የኢትዮጵያ ገበሬ አልፎለታል፤ ተመችቶታል እያለ በድፍረት ይደነፋ የለ!
ነገሩ ያልተነካ ግልግል ያውቃል የሚሉት አይነት ነው፡፡ የሱ ህይወት እነደዚያ ገበሬ የተጎሳቆለ ስላልሆነ የሱን
ኢትዮጵያ ምስል እንዳያበላሽበት ብሎ ነው፡፡
ምን ያድርግ! ከሱ ጠባብ ምህዳር አንፃር ካየነው እውነቱን እኮ ነው! በርግጥ ኢኮኖሚው የቆመውና የቀነሰው በዚህም
የተጎዳው ብዙሀኑ ኢትዮጵያዊ ነው እንጂ ጥቂቶቹ ባለጊዜዎች ምን ጎድሎባቸው! ይህ የኢኮኖሚ ችግር ሆን ብሎ
የፈጠራቸውና ያደለባቸው አዳዲስ ባለሀብቶች ሞልተዋል፡፡ በልዩ ኢንቬስተር ፈቃድ በአስርሺዎች የሚቆጠር ኩንታል
ሲሚንቶ ከፋብሪካው በርካሽ እንዲገዙ ተፈቅዶላቸው ይህንን ሲሚንቶ በመከላከያ መኪና ጭነው ሲሚንቶ ተራ
ከእጥፍ በላይ ዋጋ ለቸርቻሪ ነጋዴ አራግፈው በአንድ ጀምበር ሚሊየነር የሆኑ የቀድሞ ታጋዮች የኢኮኖሚ ችግሩ
እንዴት ይሰማቸው? ከሚሊዮን ብር በላይ የሚያወጣ መሬት በነፃ ተሰጥቶአቸው በመከላከያ ንብረት ህንፃ አሰርተው
በአስር ሺዎች እያከራዩ የሚዝናኑ የዘመኑ ባለሙዋሎች እንዴት የሰዉ መደሕየት ይሰማቸው! ወይንም ደግሞ ነጋዴው
ላይ ሆን ተብሎ በውሸት የተጫነውን ታክስ ከባለስልጣናት ጋር ተነጋግሬ አስቀንስልሀለሁ በሚል በአንድ ጊዜ በመቶ
ሺዎች የሚቆጠር ብር ግቦ የሚቀበሉት አቀባባይ የጊዜው “ተቀናሽ ወታደር” ባለሀብቶች ሕዝቡ የሚያወራው
የኢኮኖሚ ችግር “የቀናተኛ ወሬ” ቢመስላቸው አይገርምም! እንደ ስብሀት ነጋና አዜብ መስፍን በትግራይ ህዝብ ስም
በቢሊዮን የሚቆጠር ብር ማካበታቸውን፤ የአገሪቱ ዋና ባለሀብት መሆናቸውን በድፍረት በሬድዮ ይናገሩት የለም
እንዴ! በዚሁ በትግራይ ህዝብ ስም የፈለጉትን ያህል ብር ከባንክ ለመውሰድ የሚችሉና ለባንክ ምንም ብድር
ሳይመልሱ ሀብት አካብተው ገሚሱን ሀብት በዶላር ወደ ውጭ አገራት የሚያሸሹ የፖለቲካ ሙሰኞች፤ አለያም ከነሱ
ጋር ተጣብቀውና ተመሳጥረው ሕዝቡን የሚዘርፉ ጥቂት ወራዶች ሼራተን ቁጭ ብለው ቀድሞ ስሙን በስርአት
እንኩዋን የማይጠሩትን ባለቀለም ውስኪ እየጠጡ የህዝቡን ምሬት “በትግራይ ህዝብ ብልፅግና የመቅናት” አድርገን
እንድንወስደው ሊያሳምኑን ቢሞክሩ አላማቸው ይረዳናል፡፡
የኢትዮጵያ ሕዝብ እነኝህን አዳዲስ የሽፍታ ባለሀብቶች ጠንቅቆ ያውቃቸዋል፡፡ ዘርፈው ብር ያካበቱትን ላባቸውን
አንጠፍጥፈው ገንዘብ ከሰሩት ይለያቸዋል፡፡ ዘራፊዎቹ ያለምንም ስጋት ዘርፈው ላገኙት ገንዘብ ምንም ክብር
የሌላቸው መሆኑንና ይህንንው የተሰረቀ ብር በየመሸታ ቤቱ ሲበትኑትና ያልለመዱት መጠጥ ሲያቀረሻቸውና ሌላውን
ህዝብ ለምን አየኸኝ ብለው ሲገላምጡ ያውቃቸዋል፡፡ እነኝህ አዳዲሶቹ ባለሀብቶች በዘረፋ ያገኙትን ሃብት
እንደቀጤማ በየደረሱበት የሚነሰንሱት፣ ቀኑ የእኛ የትግራይ ሰዎች ነው በሚል ዘረኛ ብልግና ታጅለው ነው፡፡
4
አላማቸው እንደተቀረው የሃገሪቱ ህዘብ በድህነት የሚማቅቀውን የትግራይ ህዝብ እንደነሱ በዘረፋ ተጣቃሚ ተደርጎ
በሌላው ወገኑ እንዲጠላ በእዚህም የህዝበ መጠለላት የትግራይ ሀዝብ የዘረኛ ስልጣነቸውና ሃብታቸው መንጠልጠያ
ለማድረግ ነው ፡፡ ይህንን የጥቂት ዘረኞች መርዘኛ ሴራ የትግራይ ህዘብ ከሌሎቹ ኢትዮጵያዊ ወገኖቹ ጎን በመቆም
በጋራ ያከሽፈዋል እንጂ ጥቂት ዘረኞች ባጠመዱለት አደገኛ ወጥመድ እንደማይወድቅ ትስፋ አለን፡፡
ባለፈው አመት ከተፈጠሩት ክስተቶች መሀል ለሚገጥሙትና እራሱ ለፈጠራቸው የኢኮኖሚ ችግሮች የአገርን ጥቅም
በማስቀደም መፍትሄ መፈለግ የማይሆንለት ይህ ጠባብ ዘረኛ ቡድን፤ የስልጣን እድሜው ከማለቁ በፊት የአገሪቱን
ሀብት በቶሎ ለመቀራመት ሲል፤ ለአገሪቱ ዘላቂ መርዝ ጥሎ የሚያልፈውን አገሪቱን በኦፊሴልና በኢንቬስትመንት ስም
ሸንሽኖ መሸጥን እንደ ትልቁና አዲስ ግኝት አድርጎ ይዞታል፡፡ ከየት እንደሚያመጣው ገና ያልታወቀውንና መሬቱ
እንኩዋን ቢኖር ምን አይነት ዘላቂ አካባቢያዊ የብዙሃ ሕይወት ችግር እንደሚያስከትል ሳያሰላ፤ መሬት ለአዲሶቹ
የእስያና የመካከለኛ ምስራቅ ወዳጆቹ መቸብቸብ ፈለገ፡፡ ይታያችሁ ይህ አገዛዝ በመሬት ጥበት የሚሰቃዩ
ኢትዮጵያውያን በመጠኑ መሬት ወደሚገኝበት ሌላ የአገሪቱ ክፍል ሄደው እንዳያርሱ በክልል ኬላ አቁዋቁም አጥብቆ
የሚከለክል አገዛዝ ነው፡፡ መሬት አጥቶ የሚሰቃየው የከምባታ ገበሬ መሬት በስፋት ካለበት የአፋር ወንድሙ ኩርማን
መሬት ገዝቶ እንኩዋን አርሶ ከሚጠቀም ለሕንድ ባለሀብት በሚሊዮን ሄክታር የሚቆጠር መሬት መሸጥ ይቀለዋል፡፡
የአገሬው ሕዝብ እንኩዋን ቢያርሰው፤ ቢያንስ ምርቱ ለአገሪቱ ህዝብ የሚቀር ነበር፡፡ እነሱ ግን አገር አይታያቸውም፡፡
የሚታያቸው ዘርና ጎጥ ብቻ ነው፡፡ ይህ ለሚገዛው ህዝብ ጥላቻ ብቻ ያለው አገዛዝ የሚሸጠው መሬት ምርታቸውን
አገራቸው ወስደው ለሕዝባቸው ለመሸጥ ለሚፈልጉ ባለሀብቶች ነው፡፡ እነኝህ ሀፍረት የሚባል ነገር ያልፈጠረባቸው
ሰዎች ይባስ ብለው ይህ እርምጃ የአገራችንን የምግብ ደህንነት ያረጋግጣል ብለው ሊሳለቁብን ይሞክራሉ፡፡
አይናቸውን በጨው አጥበው እራሱን መመገብ ያቃተውን በአገዛዛቸው ስር የሚሰቃይ ዘንድሮ ከ12 ሚሊዮን በላይ
የደረሰ ገበሬ ለምን በደንብ አትመግቡልንም ብለው ለጋሾቻቸውን ይዘልፋሉ፡፡ ተዋርደው አገር ያዋርዳሉ፡፡
ውድ ያገሬ ሰዎች!
የኢትዮጵያ ህዝብ የዘንድሮውን አዲስ አመት የሚያከብረው በጭለማ ተውጦ መሆኑን እናውቃለን። ጭለማ ስንልም
የኤሌክትሪክ ብርሃን እጦትም ብቻ ሳይሆን፣ የአዲስ ተስፋ እጦትም እየተፈታተነው መሆኑም ግልፅ ነው። በግንቦት
97 ምርጫ በህዝብ ድምፅ የተረታው ወያኔ፣ ራሱን በስልጣን ለማቆየት በወሰዳቸው መጠነ ሰፊ የእመቃና የአፈና
ተግባራት፣ ለመከላከያ ሃይሉ፣ ለሰላዮቹ፣ ለጠባብ ብሄርተኛ የፈሪ ስትራተጂው፣ ለሙስናውና ለገንዘብ ማሸሹ
ተግባራት ለማውጣት የተገደደው ወጪ ከሃገሪቷ አቅም በላይ መሆኑ አንዱ ምክንያት ነው ።
አዎን ወያኔ በግንቦት 97 የደረሰበትን ሽንፈት ለማድበስበስና፣ በሃገር ብሄርተኝነት ስም የህዝብን ድጋፍ የሚያገኝ
መስሎትም ሆነ፣ ከቡሽ አስተዳደር የገንዘብ ድጎማ አገኛለሁ በሚል ስሌት፣ ሰራዊቱን ሶማልያ ውስጥ በማስገባት
በህዝቡ ላይ ከፍተኛ ወንጀል ከመፈፀሙም ባሻገር፣ የድሃ ሃገራችንን ሀብት አላስፈላጊ የሆነ ጦርነት ላይ በማባከን
ለሃገር ዕድገት ሊውል ይችል የነበረውን ብሄራዊ ሃብት በጦርነት ላይ አውድሞ፣ በሺህ የሚቆጠሩ የሠራዊቱ አባላት
እንዲሞቱና አካለ ጎዶሎ እንዲሆኑ ካደረገ በሁዋላ በዚሁ ባሳለፍነው አመት ጭራውን ቆልምሞ ወጥቶአል። እጅግ
የሚዘገንነው፤ የወገኖቻችን አስከሬን በየመንገዱ ሲጎተት እያየን ልባችን ሲደማ፡ እረ ያለቁብንን ልጆቻችንንና
ወንድሞቻችንን ብዛት እንኩዋን ንገረን፤ አንዴ እንኩዋን እናልቅስላቸው ተብሎ ቢለመን ‹ማን እንደሞተ ለህዝቡ
መናገር አያስፈልግም፤ ለናንተ ለህዝብ ተወካይ ተብዬዎች ምንም አይጠቅማችሁም፤ እኔ ካወቅሁ ይበቃል› ብሎ
የሚያፌዝ ጋጠ-ወጥ፤ እንዲህ በትእቢት የሚወጠረው በዚሁ እንደ አልባሌ ነገር ደሙ በየቦታው በሚፈሰው ወታደር
ተማምኖ መሆኑን ስናስብ፤ በእውነት ይዘገንናል፡፡ ዛሬ ስለመፃኢው አዲስ አመት ስናሰላስል፣ ምን ብናደርግ ነው
ራሱን በስልጣን ለማቆየት ሲል፣ የጎረቤት ሃገራትን የመውረር ወንጀል የማይፈፅም፤ የፖለቲካ መብታችን ይከበር
የሚሉ የአገሩ ተቃዋሚዎችን ለመከላከል ሲል የአገሩን የድንበር መሬት ለሌሎች አገሮች የማያስረክብ፤ በምትኩ ግን
የሕዝብ ደህንነት ለማስጠበቅ በሕዘቡ የታክስ ገንዘብ የሚንቀሳቀሱትን የአገሪቱን የመከላከያ ሰራዊት የአገሪቱን ድንበር
5
ለመጠበቅ ብቻ የሚጠቀም መንግስት መመስረት የምንችለው ብለን የምናሰላስልበት መልካም አጋጣሚ ነው እላለሁ
።
ወያኔ ለጠባብ ዘረኛ የፈሪ ስትራተጂው ሲል የሚያደርጋቸው ተግባሮችም፣ የህዝባችንን ህይወት ከጨለማ ወደበለጠ
ድቅድቅ ጨለማ እንዲያሽቆለቁል ካደረጉት ምክንያቶች አንዱ ነው። በመሃል ሃገር በእብሪት የያዘው የአናሳ ስልጣን
የማክተሙ ተፈጥሮአዊ ህግ አይቀሬ መሆኑን በምርጫ 97 በተከናነበው ውርደት ስለተረዳ እሱ በስልጣን እስካለ
ድረስ ምንም አይነት የሰለጠነ ፖለቲካ በአገሪቱ ሊካሄድ እንደማይችል በግልፅ፤ ፅፎ ባፀደቃቸው ሕጎችና ዝለሉ
ሲላቸው በስንት ከፍታ እንጣጥ እንበል በሚሉ ወራዳ ዳኞች በሞላው ፍ/ቤቱ አሳይቶናል በዚሁ ባሳለፍነው አመት፡፡
ትንሽም ቢሆን ለመተንፈስ ማህበረሰቡ ይጠቀምባቸው የነበሩትን የግል ሚዲያዎች እውነት መናገር ወንጀል
በሚያደርግ የሚዲያ ሕግ በመጀመሪያ አሰራቸው፡፡ ቀጠለና ምናልባት እንደ ምርጫ 97ቱ ጊዜ ትንሽ የነፃነት ስሜት
ተሰምቶአቸው ስለዴሞክራሲ፤ ስለመብት፤ ስለዜግነት እንዳያስተምሩ መንግስታዊ ያልሆኑ ድርጅቶችን እግር ተወርች
የሚያስር፤ በፈለገው ጊዜ ያለምንም ምክንያት ሊዘጋቸው የሚያስችለው ሕግ ብጤ አወጣላቸው፡፡ ሕጉን ለማመን
የቸገራቸው ፈረንጆች ምናልባት ቀዳዳ እንዳለ ብለው እንዳያስቡ ወዲያውኑ 42ቱን መያዶች ከደቡብ ክልል በማገድ
ፍላጎቱ ምን እንደሆነ በግልፅ አስቀመጠ፡፡ ጉዳዩ አሳዛኝ ባይሆን ኖሮ አስቂኙ ነገር ለመታገዳቸው ከቀረበው ምክንያት
አንዱ የመንግስትን የግብርና ፖሊሲ አይደግፉም የሚል ነው፡፡ ‹ኬሚካል ማዳበሪያ ለአንዳንድ የአገሪቱ ክፍሎች
ላይጠቅም ይችላል› ብሎ ማመን ድርጅት የሚያዘጋበት፤ መለስ የሚያምነውን የፖሊሲ መስመር አለማመን
በአምክህኖታዊ ውይይት የሚፈታ የመከራከሪያ ነጥብ መሆኑ ቀርቶ በፀረ ሕዝብነት፤ በጥገኝነት፤ በሌላም ወንጀሎች
የሚያስጠይቅበት ጉደኛ ጊዜ ላይ ደረሰናል፡፡ በዚህ ከቀጠለ የመለስ የቁም ሀውልት ተሰርቶ፤ በበረከት መፈክር
አውጪነት፤ ‹ከጀግናው፤ ከአዋቂው፤ ከብልሁ፤ ከጂኒየሱ፤ ከአለም አንደኛው፤ መሪያችን ጋር ወደፊት› እያለ ሕዝቡ
እንዲጮህ የሚገደድበት ጊዜ እሩቅ አይሆንም፡፡ ከዚያም የመሪነት ችሎታ በደም የሚተላለፍ ነው ብሎ ሚስቱን
ወይንም ልጁን የሚተካበት የሰሜን ኮሪያው አይነት የጨለማ ዘመን ውስጥ መግባት አጭር እርምጃ ነው፡፡
ጅማሬውም እየታየ ነው፡፡ በመጨረሻም ምናልባት በነኝህ ሕጎች የተረሳ ነገር ካለ በሚል አዲስና ሁሉን አቀፍ የፀረ-
ሽብርተኛ አዋጅ ታወጀለት፡፡ ይህኛው አዋጅ ደግሞ ማንንም ሰው (የአይኑ ቀለም ያላማረውንም) ሽብርተኛ ብሎ
የመጥራትን፤ ከዚያም ላልተወሰነ ጊዜ ከማንም ጋር እንዳይገናኝ ማሰርን፤ በሰቆቃ መጥበስን፤ ንብረቱን መዝረፍን
የሚፈቅድለት ህግ አወጣ፡፡ በዚህኛው ጉደኛ ህግ ደግሞ እሱ አሸባሪ ያለውን ሰው በስልክ ማውራትም ሆነ
ምናልባትም ስሙን መጥራት በራሱ የሽብርተኛ ተባባሪ አሰኝቶ ያሳስራል ወይም ንብረት ያዘርፋል፡፡ በአፓርታይድ
ጊዜ ነጮቹ በጣም በሚንቁዋቸው ጥቁሮችና በነፃነት ተዋጊዎቹ ላይ እንኩዋን እንደዚህ አይነት ሕግ አላወጡም፡፡
ይታያችሁ!!! ወያኔ እንዲህ አይነት ነውረኛ ተግባራት ከዚህ በፊት ሳያደርግ ቀርቶ አይደለም፡፡ ሕጉ ሳይኖርም እሱ
ሲያደርጋቸው ነበር፡፡ የአሁኑን ሕግ የሚለየው አንድም በግልፅ ሕብረተሰቡን ለመዝረፍ የተነሳ መሆኑን፤ ፖለቲካውን
ለመቆጣጠር ኢኮኖሚውን መቆጣጠር አለብኝ የሚለው የቆየ እምነቱን እሱ የማይወዳቸውን ባለሀብቶች በመዝረፍ፤
እሱ የሚወዳቸውን ሀብታሞች ለመፍጠር ያለመ መሆኑ ነው፡፡ ሌላው ይህ ሕግ የሚያሳየው ግን የትእቢቱን ለከት
ማጣት ነው፡፡ እንደዚህ አይነቱን የሰብአዊ መብት ጥሰትና የመንገድ ላይ ማጅራት መቺነት ፊት ለፊትና በሕግ ከለላ
አደርገዋለሁ ብሎ ማሰቡ፤ ይህንንም ሕዝቡ ፀጥ ረጭ ብሎ ይቀበለኛል ብሎ ማመኑ ነው፡፡ የኢትዮጵያውያንን ወኔ
አሸንቼ ጨርሼዋለሁ ብሎ መመካቱ ነው፡፡
ውድ ያገሬ ሰዎች!
በመገባደድ ላይ ያለው አመት ብዙ የሙስና ተግባራትም የተጋለጡበት አመት ነበር ። በዝምድና አምቻ ጋብቻ
የተሳሰረው የወያኔ ጠባብ ብሄርተኞች ቡድን እንዴት አድርጎ የመከላከያ ሃይሉን መካከለኛና ከፍተኛ አመራር በጥቅም
በተሳሰሩ ጥቂት ዘረኞች እንደሞላውና፣ እነዚሁም የጦር መኮንኖች መሬት በመቀራመትና፣ የባንክ ብድር ያለመያዣ
በመውሰድ እንዴት በሚሊዮኖች የሚያወጡ ቪላዎች ባለቤት ሊሆኑ እንደቻሉ ድርጅታችን ግንቦት7 ያጋለጠበት ጊዜ
ነበር፡፡ ይህን የሚያውቁ የቀድሞ ታጋዮች በተለይም የብአዴን አባላት ይህንን አይን ያወጣ ዘረኛነት በመቃወም
በግላጭ ኮንነውታል፡፡ ከዚያም አልፎ በሰራዊቱ ውስጥ ከፍተኛ ተቃውሞ ቀስቅሶበታል፡፡ የስርአቱን ኢፍትሃዊነት
የኮነኑ የአማራ መኮንኖችን፡ ለማስመሰል ደግሞ የግንቦት7 አመራር አባላት ዘመዶችን ጨምሮ መንግስቴን
6
ሊገለብጡብኝ ሲሉ ያዝኩዋቸው ብሎ እጅግ በሚዘገንን ሁኔታ በደርግ ጊዜ ይደረግ እንደነበረው ወፌ ኢላላ
የተገረፉበት፤ ብልታቸው ውሀ በሞላው ጠርሙስ የተወጠረበት፤ ጥፍራቸው በጉጠት የተነቀለበት፤ የወያኔን ስርአት
ዘረኛነት ብቻ ሳይሆን ጨካኝነትና ሞራል አልባነት ፍንትው አድርጎ የታየበት፤ የወያኔ የጦጣዎች ፍርድቤትም
ማስመሰል የሚባለውን ነገር ሁሉ እርግፍ አድርጎ ትቶ፤ ዋናዎቹን ተከሳሽ ያላቸውን ማስረጃችሁን አቅርቡና ተከራከሩ፤
በቦታው የሌሉትንና በተባባሪነት የተከሰሱትን ጥፋተኛ ብሎ ለመፈረጅ ምንም የማይሰቀጥጠው እቃ መሆኑን ያሳየበት
ጊዜም ነበር ይህ ያሳለፍነው አመት፡፡ በዚህ ፍ/ቤትና በሁዋላም በፍትህ ሚኒስቴር ተብየው በአሰፋ ከሲቶ ላይ
የወሰደው እርምጃ፡ የወያኔ አይነት ዘረኛ ስርአት የሚጠላውን ሕዝብ ብቻ ሳይሆን የሚያገለግሉትን ተቁዋማትና በስሩ
የሚሰሩትን አሽከሮቹንም ለማዋረድ ምንም አይኑን የማያሽ፤ ክብር የሚባል ነገር የማያውቅ መሆኑን ያስረገጠበት ጊዜ
ነበር፡፡
የነመለስ አይነት በጥላቻ የተሞላ ዘረኛ ስርአት የሚገዛውን ማህበረሰብ መብት በመርገጥና በማዋረድ ብቻ አይደለም
የጥላቻ ቂሙን የሚወጣው፡፡ የዚያን ማህበረሰብ የሞራል እሴቶችንም በመግደል እንጂ፡፡ ያ ማህበረሰብ ምንም
የሚመካበትና አለኝ የሚለው ቁሳዊ፤ ተቁዋማዊም ሆነ ስነልቦናዊ እሴቶች እንደሌሉትና እንዳይኖሩት በማድረግ እንጂ!
ለዚህ ነው ማህበረሰቡ የሚመካባቸውንና የሚሳሳላቸውን ተቁዋማት አንድ በአንድ የሚደረምሳቸው፡፡ የአንድነት
ፓርቲ ሊቀመንበር የሆነችውን ብርቱካን ሚደቅሳን ለምን እውነት ታናገርሽ፤ ለምን እንደኛ ውሸታም አልሆንሽም ብሎ
ባሳለፍነው አመት በግፍ በድጋሚ ሲያስር፤ ማህበረሰቡ የሚያምንበትን የሽምግልና ተቁዋም ገድሎ፤ የሽማግሌ
ተብዬዎችን ስብእና አዋርዶ፤ ሽምግልና ማለት ለእውነት፤ ለፍትህ፤ ለእርቅ የቆመ ባህላዊ ሸንጎ ሳይሆን፤ ምንም መርህ
የሌላቸው በአብዛኛው ለሆዳቸውና ለጥቅማቸው የቆሙ ጥቂት እድሜያቸው የገፋ ሰዎች ስብስብ አስመስሎ፤
እነሱንም የግፉ አካል አድርጎ ነው፡፡ ማህበረሰቡ በፅኑ የሚያምንባቸውን ከዚህ ጊዜያዊ አለም ይልቅ ለማያልፈው
ዘላለማዊ ሕይወት ቆመናል የሚሉ የሀይማኖት ተቁዋማትንና የሀይማኖት አባቶችን፤ ከማንም ተራ ሰው ያልተሻሉ፤
ለስጋቸው ያደሩ፤ የነዋይ ፍቅር ያሰከራቸው ሰዎች እስከሚመስሉ ድረስ እርስ በእርሳቸው ያባላቸዋል፡፡ ከዚያም አልፎ
ባደባባይ በተራ ዱርዬዎች ጳጳሳት ሲደበደቡና በራቸው ሲሰበር ህዝቡ እያየና እየሰማ፤ እግዚኦ የሚባልበት ቦታ
እንኩዋን እንደሌለ እንዲያምን፤ ሞራሉ ጭራሹኑ እንዲላሽቅ ያደርገዋል፡፡ ይህ አልበቃ ብሎት አብረውና ተከባብረው
የኖሩ ሀይማኖቶች እንዲጋጩ፤ በደሴ ላይ እንዳደረገው አንደኛው ሀይማኖት የአንደኛው ምቀኛ፤ ለአንዱ የተባለውን
መሬት ሌላው ተቃውሞ እንዳስከለከለ አድርጎ በቡችሎቹ በማስወራት፡ አልጋጭ ሲሉለት የሚያጣላበት ሌላ ዘዴ
ሲያሰላስል ያድራል፡፡
የወያኔ አይን አውጣነት በፍፁም ለከት ያለው አይደለም፡፡ ይህን ሁሉ በደል እየፈፀመም ህብረተሰቡ “ከዚህም የባሰ
ሊመጣብኝ ይችላል” ብሎ እንዲያስብ መሀሪ፤ አዛኝ መስሎ ለመቅረብ ይፈልጋል፡፡ የወገኖቻችንን ብልት በየወህኒ ቤቱ
እንደማይጠብስ፤ በያመቱ በሺ የሚቆጠሩ ወገኖቻችንን ያለምንም ምክንያት፤ በአመለካከታቸው ስላልተስማሙት ብቻ
እንደማያስር፤ አዲስ አመት ባበተ ቁጥር በሺዎች ከሚቆጠሩ የፖለቲካ እስረኞቹ መሃል፣ ትኩረት ስበዋል ብሎ
ከገመታቸው መሃል አንድ ሁለቱን ብቻ በመፍታት የመሃሪ ካባ ለመልበስ ይሞክራል፡፡ በዘንድሮው የአዲስ አመት
በአል ከቤተሰባቸው ጋር ለመዋል ያልተፈቀደላቸው፣ በሺዎች የሚቆጠሩ የህሊና እስረኞች መኖራቸውን ሳናስብና፣
በዕንቁጣጣሽ ማዕዳችንም ፀሎት ወቅት ሳናስታውሳቸው ማለፍ አይቻለንም። በዝነኛው ድምፃዊ ቴዲ አፍሮ መፈታት
የተደሰትነውን ያህል ለ16 ወራት በግፍ መታሰሩ እያንገበገበን፣ ከአራት አመት ህፃን ልጇና ከምትጦራቸው እናቷ
ተነጥላ በእስር ላይ የምትማቅቀውን የአንድነት ፓርቲ ሊቀመንበር፣ ወይዘሪት ብርቱካን ሚደቅሳን ሳናስብ፤ ዘረኛነትን
በመቃወማቸው በሚያንገፈግፍ ሰቆቃ ውስጥ እየተጠበሱ ያሉትን እነ ጀነራል ተፈራ ማሞን፤ ልጃችሁ ወይንም
ወንድማችሁ ይቃወመናል ስለዚህም እነሱን ለመበቀል አጠገባችን ያላችሁትን እንቀጠቅጣለን በሚል የሚረገጡትን
የ83 አመት አባት እነ አቶ ፅጌ ሀብተማርያምንና ሌሎቹንም የሕሊና እስረኞች ሳናስብ በአሉን ማክበር አይቻለንም።
የህሊና እስረኞቻችንንም በፀሎታቸን ከማሰብ አልፈን ግን፣ ምን ብናደርግ ነው እንዲህ አይነቱን ተግባር ለአንዴና
ለሁሌም ማስቆም የምንችለው? እነኝህን የሚሰቃዩ ወገኖቻችንንስ እንዴት ነው የምንታደገው? ብለን የምንወያይበት
ጥሩ አጋጣሚ ነው እንላለን፣ ይህ የአዲስ አመት መባቻ ያቀረበልን እድል ። 
7
ውድ ወገኖቼ!
እነዚህ ሁሉ ከላይ የጠቀስናቸው የአዲስ አመት መባቻ ማሰላሰያዎች ግን፣ ከተራ ውይይት አልፈው የሃገራችንን
የወደፊት ዕጣ በሚወስኑበት መንገድ ተግባር ላይ የሚውሉበት እድል ሊኖር ይገባል። ዘረኛውን ስርአት እንኳንስ
በልመናና ልምምጥ፣ በ25 ሚሊዮን የህዝብ ድምፅም እንኳ ልንለውጠው እንደማይቻለን ግንቦት 97 አስተምሮናል።
ምን ይሻላል? እንዴት ነው የህይወታችን ባለቤቶች ሆነን፣ ከዘረኛ መርዝ ምድራችንን የምናፀዳው?
አምባገነኖች ለፖለቲካ መፍትሄ ቁብም የላቸው ። ከስልጣን ጋር የተጎዳኘ ችግራቸውን ሁሉ በመቶ ሺህዎች
ባሰለፉትና ባስታጠቁት ጦራቸው የሚፈቱ ይመስላቸዋል ። ጦርነት ፖለቲካው የአመፅ ጎዳና ሲከተል የተወለደ
መሆኑን ሊገነዘቡት ፈቃደኛ አይደሉም። ስለሆነም፣ በፖለቲካዊ እሰጥ አገባ መፍትሄ ሊያገኙላቸው ይችሉት የነበሩ
ጉዳዮች ሁሉ አመፃዊ መፍትሄ እንዲወስዱ በማድረግ፣ ተቃዋሚዎቻቸውን ወደ ትጥቅ ትግል ይገፋሉ።
ይታያችሁ! ድርጅታችን ግንቦት7ን ጨምሮ መላው የኢትዮጵያ ተቃዋሚም ሆነ አጠቃላይ ሕዝቡ እየጠየቀ ያለው እኮ
በጣም ቀላልና መሰረታዊ የሆነ ነፃ ሰው የመሆን ጥያቄ ነው፡፡ እኛ አሁን እየጠየቅን ያለነው ሌሎች አገሮች ከሁለትና
ሶስተ መቶ አመታት በፊት ያገኙዋቸውን መብቶች ነው፡፡ ከቅኝ ግዛት ከተላቀቁ ገና 40 አመት የሆናቸው እንደ ጋና
ያሉ የአፍሪካ አገሮች ሕዝቦች ያገኙትን ነው እኮ እኛ በአያቶቻችን ደም በነጻነት ኖርን ለምንል ኩሩ ሕዝቦች
የሚከለክለን፡፡ ጥያቄያችን ሰብአዊ መብታችን ይከበር ነው፡፡ ለቅሶአችን በመረጥነው መንግስት እንተዳደር ነው፡፡
ኤሎሄ የምንለው እንደ ዜጎች በእኩልነት እንታይ ነው! የለም እንደ ባርያ ረግጬ፤ ሱሪያችሁን አውልቄ በአርጩሜ
እየገረፍኩ፤ እኔን ስታዩ በፍርሀት እየተርገፈገፋችሁ፤ እኔ ከናንተ ከተለየ ምርጥ ዘር የተፈጠርኩ መሆኔን ተቀብላችሁ
ብቻ ነው በሰላም የምትኖሩት ነው እያለን ያለው! ወይ ሰላም በባርነት፤ አለበለዚያም አመፅ ለነፃነት ነው ምርጫችሁ
እኮ ነው የሚለን!
በምርጫ 97 ማግስት፣ የተፈጠረውን ውጥረት ለማርገብ ብሎም ፖለቲካዊና ሰላማዊ መፍትሄ ለማግኘት በመለስ ቢሮ
በተገኘንበት ወቅት፣ “ወይ አንገታችሁን ደፍታችሁ ፓርላማ ግቡ፣ ወይ ተሰደዱ፣ ወይ እንደ ወንዶቹ በረሃውን
ሞክሩት” የሚለውን የመለስ እብሪተኛ “ግብዣ” ስሰማ የተሰማኝን ሃዘን በቃላት መግለፅ አይቻለኝም። በጠረጴዛ
ውይይት ዙሪያ ለሃገሪቷ የፖለቲካ ችግሮች መፍትሄ ማግኘት ቢቻል እሰየው ነበር ። ሆኖም አልተቻለም።
ለመሆኑ ወያኔ በሕዝብ ፈቃድ ያላገኝውን ስልጣን እንዴት ለዘላለም ይዤው እቆያለሁ ብሎ አሰበ? የዚህ ትእቢት
ምንጮች ሁለት ይመስሉኛል፡፡ ሕዝቡን እርስ በእርሱ በዘር እንዲከፋፈልና ለአንድ አላማ እንዳይነሳ አባልቼዋለሁ
የሚለው እምነቱና ባከማቸው የጦርና የስለላ ተቁዋማቱ በመመካት!
ለመሆኑ ወያኔ ችግሮቼን ሁሉ ሊፈታልኝ ይችላል ብሎ የሚመካበት የወያኔ ሰራዊት፣ እውን እንደሚነገረን መብረቃዊ
ሃይል ነውን? ለምንድን ነው የወያኔ ዘረኝነት መንበርከኩ አይቀርም የምንለው? እንደሁሉም አምባገነኖች ወያኔም
በአስገራሚ ሁኔታ ከትቢያ የመነሳቱን ያህል፣ በመጣበት አስገራሚ ሁኔታም መክሰሙ የማይቀር ነው ብሎ የግንቦት7
ንቅናቄ ያምናል ። ለምን?
• በመጀመሪያ አምባገነኖች ሁሉ አቅማቸው በጦር ሃይላቸው የመገንባቱን ያህል፣ ሕዝቡን ለማሳመን
የሚችል የፕሮፓጋንዳ አቅማቸው ግን በጣም ደካማ ነው ። ምን ትኩረት ሰጥተው ብዙ ሚሊዮኖች
ቢያፈሱበትም ይህን ሕዝብን ለማሳመን ያለመቻል ድክመታቸውን መወጣት አይቻላቸውም ።
ምክንያቱም የፕሮፓጋንዳ ደካማነታቸው የሚመነጨው ከፀረ-ህዝብ ፖሊሲዎቻቸው ነው። የወያኔ
የፕሮፓጋንዳ ክስረት እጅግ አስገራሚ ከመሆኑ የተነሳ፣ የተቃዋሚ ሃይሎችን ድምፅ ማዳመጥ
በሽብርተኝነት ያስከስሳል ብሎ እስከማወጅ አድርሶታል ። በቀጥታም ሆነ በእጅ አዙር በሚቆጣጠረው
ሚዲያ የሚያስተላልፈውን አይን ያወጣ ውሸት የሚሰማው ቢያጣ፤ ሌላ ምንም ነገር መስማት
አትችሉም ይላችሁዋል፡፡ ይህ እንግዲህ፣ የደርጉ ወታደራዊ አምባገነንነት በመጨረሻ ቀናቱ እንኳ
ሊያውጅ ያልደፈረው መሆኑን ስናይ የስርአቱን መናጋት ጥልቀት ያበስርልናል ። 
8
• ሁለተኛ የደርጉ ሰራዊት አንዱ ድክመት፣ ሹመት በችሎታና እውቀት፣ በጦር ሜዳ ጀግንነት የሚገኝ
ብቻ ሳይሆን፣ በታማኝነትና አድርባይነትም የሚታፈስ ስለነበር፣ ለሰራዊቱ የሞራል መላሸቅ ብሎም
ሽንፈት ታላቅ አስተዋፅኦ አድርጎ ነበር ። ከምርጫ 97 ሽንፈት ወዲህ ወደዘረኛ አደረጃጀት ፊቱን
የመለሰው ወያኔ፣ የጦር ሰራዊቱን ሹመት እንደ ደርጉ ዘመን በታማኝነት እንኳ የሚገኝ ሳይሆን፣
ከዚያም በባሰ ኢሞራላዊና ዘረኛ በሆነ መንገድ፣ ለትግራይ መኮንኖች ብቻ የሚታደል ማድረጉ፣ ይህን
እምቢ ብሎ በሚነሳ የነፃነት ጥማተኛ ፊት እንደ ጉም ሊበን የሚችል ሰራዊት ያለው ለመሆኑ ከቶ
አጠራጣሪ አይደለም ። በሶማልያ የታየው ሽንፈቱ የጠቆመን ነገር ቢኖርም ይህን ውስጣዊ ድክመቱን
ነው ።
• ሶስተኛ ከደርግ ሠራዊት ድክመቶች አንዱ ከፍተኛ መኮንኖቹ በቅንጦት ህይወት የታጠሩና፣ ይህንንም
የኑሮ ዘይቤአቸውን ለመደጎም፣ ከመከላከያ በጀቱ የሚያሸሹበት ቀዳዳዎች ብዛት የትዬለሌ መሆኑ
ነበር። ይህም በሃገራዊ ብሄርተኝነት ተቃጥለው ለኢትዮጵያ አንድነት ለመሰየፍ በየጦርሜዳው
ተሰልፈው የነበሩት ወታደሮችና የመስመር መኮንኖች ላይ የነበረው የሞራል ጫና ከፍተኛ ነበር ።
ሆኖም ይህ የደርጉ የበላይ መኮንኖች “የቅንጦት ህይወት” ከዛሬው የወያኔ ኮሎኔሎችና ጄኔራሎች
ቅብጠት ጋር ሲወዳደር፣ ለካ የደርጉ መኮንኖች ባህታውያን ነበሩ የሚያሰኘን ሆኖ አግኝተነዋል።
በእንዲህ አይነት ቅንጦት ውስጥ የሚኖሩ የበላይ መኮንኖች ለመስዋዕትነት ተግተው፣ ሰራዊቱንም
ለድል ያበቃሉ ብሎ ማሰብ፣ ከአምባገነኖች አዕምሮ ብቻ ሊፈልቅ የሚችል ተራ ድንፋታ ነው ።
• አራተኛ የግንቦት 83 የወያኔ ድል በውስጣዊ አደረጃጀት ብቃቱ፤ በታጋዮቹ የአላማ ፅናት፣ በመሪዎቹ
የስትራተጂ አሳቢነት የተገኘ ድል አልነበረም። ትግሉ በትግራይ ክልል ውስጥ በነበረበት ወቅት
“ትግራይን ከብሄራዊ ጭቆና ነፃ አደርጋለሁ” በሚለው አላማው በሺህ የሚቆጠሩ ወጣቶችን ማሰለፍ
ችሎ ነበር። ይህ ለጠባብ ብሄርተኛ አላማ የተመለመለ ወጣት ግን የጉናን የደብረታቦርን ወዘተ
ጦርነቶች መቋቋም ባለመቻሉ፣ 25 ሺህ ጦር ወደትግራይ መልሱኝ ብሎ ሸሽቷል ። በጊዜው የሶቭየት
ሕብረት መሪ የነበረው የጎርባቾቭ ግላሽኖስት ብሎ የጀመረው የለውጥ ፖሊሲ በደርጉ ላይ ያሳደረው
መነጠል፣ የሻዕቢያ ስትራተጂክ መልሶ ማጥቃትና ድል በፈጠረው ምቹ ሁኔታ ተጠቅሞ ከመዲናው
የዘለቀ ጦር ነው። ወያኔዎች እንደሚያወሩት እንደ ትግራይ አማራውን ኦሮሞውን ደቡቡን አደራጅቶና
የህዝብ ድጋፍ አግኝቶ ያሸነፈ ጦር አይደለም። አሁን ያለውማ ጦር በዘር ተከታትፎ ለማን
እንደሚሞትም የሚያውቅ አይደለም፡፡ ይህ አሁን ያለው ጦር ከኢትዮጵያ የነፃነት አርበኞች ጋር
ለመዋጋት የሚያስችለው አላማ የለውም ። “ፀረ-ትግሬ ኢንተር ሃምዌዮች መጡብህ” እየተባለ በቀላሉ
የሚደለል ጦር አይደለም፡፡ የመሪዎቹን ውሸት በሚገባ አውቆታል፤ በሶማሌም አይቶታል፡፡ ነገ
የኢትዮጵያ የነፃነት ሃይሎች ፀረ-ትግራይ አለመሆናቸውን ብቻ ሳይሆን፣ በብሄረሰቦች እኩልነት
የሚያምኑ፣ የየትኛውም ብሄር ልሂቅ የበላይነት የማይኖርበት ስርአት ለመገንባት የሚታገሉ
መሆናቸውን ሲያውቅና እርሱም ለህገ መንግስቱ ብቻ ለሚገዛ ሃገራዊ የመከላከያ ሃይል ተጨማሪ
ክንድ ለመሆን እንደሚችል ሲረዳ፣ ዘረኛው ስርአት ላይ አፈሙዙን እንደሚያዞር ቅንጣት ጥርጥር
ሊኖረን አይገባም ።
• አምስተኛ ወያኔን የመሰረቱ፣ በኮማንደርነት ያገለገሉ፣ የጦር እቅድ የነደፉ፤ ቢያንስ የሚታገሉበትን
መርህ የሚያውቁና የሚያምኑ ከፍተኛ መሪዎቹ በውስጡ በደረሰው መከፋፈልና በሞት የተነሳ
ትተውት ሄደዋል። ስልጣን ከያዘ ወዲህም ያካበተው ልዩ የወታደራዊ አመራር ብቃት የለውም።
ለደርግ ውድቀት ትልቁን አስተዋፅኦ ካደረጉት ነገሮች አንዱ፣ በውጊያ የተፈተኑ የመስመር መኮንኖች
እጥረት ነበር። በሶማልያ የታየውም የወያኔ ዝርክርክነትና ሽንፈት፣ በአንድ ጎኑ በጎጠኛ ወንድማማችነት
የተሾሙ፣ ግን ለቦታው የማይመጥኑ መኮንኖች የነበሩት መሆኑ ነበር ። 
9
የወያኔ ዘረኛ ስርአት በውስጡ የተወሳሰቡ ችግሮች ያሉት ሃይል መሆን ብቻውን ግን ለአስተማማኝ ድል ያበቃናል
ማለት አይደለም። የወያኔ ድክመትና ውስጣዊ ድቀት፣ በኢትዮጵያ ነፃነት ሃይሎች ጥንካሬ መታጀብ አለባቸው ።
የታጋዩ ሃይል አስተማማኝ ጥንካሬዎችስ ምንድን ናቸው?
• ከሁሉም ነገር በላይ እፁብ የሆነ በሃገራዊ አንድነት፣ የብሄረሰቦች እኩልነትና፣ የዴሞክራሲያዊ መንግሰት
ምስረታ አላማ አለው። ዘረኛ አምባገነንነትን አምበርክኮ፣ ከህዝብ ልብ የተቀዳ ብሄራዊ መንግስት
ለማቆም የቆረጠ ህዝባዊ አላማ አለው። ይህም አላማ፣ ከእያንዳንዱ ዜጋ ህልምና ምኞት ጋር በብዙ ሸህ
ጅማቶች የተሳሰረ ነው። በምርጫ 97 አፈና ድምፁን የተቀማው ህዝብ ሁሉ፣ ዘላቂ ሰላምና ልማት፣
በፈቃዱ ከመሰረተው ህዝባዊ መንግስት ውጪ ሊገኝ እንደማይችል ተምሯል ።
• የኢትዮጵያ የነፃነት ሃይሎች “ስልጣን ከጠብመንጃ አፈሙዝ ይፈልቃል” በሚል ርዕዮተአለማዊ እምነት
አመፅን የመረጡ ሳይሆኑ፣ ለ18 አመታት ወያኔ ለህዝብ ፍላጎት ራሱን ተገዥ እንዲያደርግ ሲማጠኑ፣
ሲለምኑ፣ በአለም መንግስታት ሸንጎዎች ጭምር ሲያነቡ ከርመው፣ አማራጭ በማጣትና በመገፋት
የመረጡት የራስን መከላከል እርምጃ ስለሆነ፣ ጥልቅ በሆነ ዕምነትና፣ እንደ ብረት በጠነከረ መሰረት ላይ
የገቡበት የትግል ስልት በመሆኑ፣ አርበኝነቱ ወደር የማይገኝለት እንደሚሆን አልጠራጠርም፡፡ በዚህ
ኢትዮጵያዊ ወኔ ፊት የሚቆም የዘረኛ ጦር ሊሰነብት ከቶ አይቻለውም ።
• ባለፉት 35 አመታት መጠነ ሰፊ የሆኑ ወታደራዊ ግብግቦች በሃገራችን ተካሂደዋል። በሚሊሺያነት፣
በወታደርነት ከዚያም አልፎ በመኮንንነት…ወዘተ ተሰልፎ ወታደራዊ ልምድ ያካበተው ኢትዮጵያዊ
የትየለሌ ነው። ወያኔ አዲስ አበባ ከገባ በሗላ ብቻ እንኳን ከወታደርነት የተገለለውና፣ በውርደት
የተባረረው የመደበኛ ጦር አባል ከ325 ሺህ በላይ ነበር። በኤርትራ ጦርነት ጊዜ አገራቸውን ያገለገሉ
ብዙ ኢትዮጵያውያን ተባራሪ ወታደሮች ሞልተዋል፡፡ ኢትዮጵያ የመሳሪያ፣ የዕውቀት፣ የአሰልጣኝ፣
የጦር መኮንኖች ችግር የለባትም። “ና ለሃገርህ አንድነትና ከወገኖችህ ልቦና ለሚፈልቅ መንግስት
ምስረታ ተዋደቅ!” ብሎ ጥሪ የሚያደርግለት አመራር እስካለ ድረስ፣ በአዎንታ የሚመልሱ የሰለጠኑ
ኢትዮጵያውያን ብዛት ባህር ነው ።
• በኢትዮጵያ ለውጥ ለተጠሙ ሃይሎች ጥሪ የጎረቤት ሃገሮች ምላሸ የሚያበረታታ ነው ። የሱዳን፣
ኤርትራ፣ ሱማሌ ድንበሮች ለታጋዮች ክፍት ናቸው ። በሰሜን ሱዳን በኩል የኢትዮጵያን መሬት
በመቁረስ፣ የጄኔራል በሽርን መንግስት ወዳጅነት ሊያማልል የሞከረው ወያኔ፣ ደቡብ ሱዳንን
ለማስገንጠል ከባእድ ሃይሎች ጋር እጅና ጓንት ሆኖ እየሰራ መሆኑን የሱዳን መንግስት ከተረዳ ውሎ
አድሯል ። ወያኔ ከጠባብ ጎሰኝነቱና አድርባይነቱ ውጪ የሚሰየፍለት መትከል የሌለው መሆኑን
ጎረቤቶቹ ሁሉ ተረድተው፣ ለማይቀረው ስንብቱ ድጋፋቸውን ለመስጠት ዝግጁ ናቸው ።
• በአሜሪካ የባራክ ኦባማ መመረጥ የፈጠረው ተጨማሪ ዕድልም አለ ። አምባገነኖች ቡጢያቸውን
እንዲያላሉ ፕሬዚዳንቱ ቃለ-መሃላ በፈፀሙበት ዕለት ያሰሙት ተማፅኖ፣ የውጪ ጉዳይ ፖሊሲውን
የመቅረፅ አቅም እንዳለው እየታየ ነው ። ከምርጫ 97 በሁዋላ ደግሞ ብካይና አፈናን በማበራከት
መግዛት እችላለሁ ብሎ የቆረጠው ወያኔ፣ ጡንቻውን እንዲያላላ እየተጠየቀ ነው ። የወያኔ ዘረኛ ስርአት
የዋሽንግተን ጠበቃና እንደራሴ የሆነው ዲክ አርሚ ፕሬዚደንት ኦባማ የሚደግፉትን ለድሀው የጤና
ዋስትና የሚሰጠውን የጤንነት ማሻሻያ ፕላን “ነብሰ ገዳይ ፕላን ነው” እያለ በፀረ-ህዝብነት የተሰለፈበት
ወቅትም ስለሆነ፣ የወያኔ ሰልፍ ከነማ ጋር እንደሆነ ግልፅ ሆኗል። የምርጫ 97 የህዝብ ድምፅ መሰረቅ
ከአፅናፍ አፅናፍ ያንቀሳቀሰው በውጭ የሚኖር ኢትዮጵያዊ፣ በተቃዋሚ ድርጅቶች አመራሮች ውስጥ
በተፈጠረው አለመግባባት አዝኖ የነበረ ቢሆንም፣ ለጊዜያዊ እክሎች ዘላቂ ሃገራዊ ጥቅሙን አሳልፎ
መስጠት እንደሌለበት ተረድቶ፣ የምእራባውያንን የስልጣን ደጃፎች እንደገና ማንኳኳት ጀምሯል።
አዲስ የዲፕሎማቲክ ጥቃት ለመጀመር፣ ዝግጅቱ በመጠናቀቅ ላይ ነው ።
10
በሌላ በኩል የወያኔ በስልጣን የመቆያ አንድ መሳሪያ ሆኖ ሲያገለግለው የቆየውና የሚመካበት ሕዝቡን በጎጥ
ከፋፍየዋለሁ፤ አብሮ አይነሳብኝም፤ የሚለው ቁማሩም፤ በውሸት ብዛት እየተነነበት ነው፡፡ ወያኔ ያልነከሰው የዘውጌ
ማህበረሰብ የለም፡፡ ስለብሄረሰብ እኩልነት ማውራትና የሰዎችን እኩልነት በተግባር መቀበል ለየቅል መሆናቸውን
ሁሉም ኢትዮጵያዊ ያወቀበት ደረጃ ላይ ደርሶአል ማለት ይቻላል፡፡ በዘርና በቁዋንቁዋ ላይ የተመሰረተ ፖለቲካ ብዙ
ሳይቆይ የጎጥና የመንደር ፖለቲካ እንደሚሆንና እርስ በእርስ እንደሚያባላ እርስ በእርስ በምትተራመሰው ሶማልያ ብቻ
ሳይሆን እዚሁ እኛ አገር በወያኔ በራሱ ውስጥ የሚካሄደውን መንደርተኛነት የሚመለከት ሁሉ ያውቀዋል፡፡ የወያኔ
ዘረኛ አገዛዝ ክርፋት፤ በዘር ላይ የተመሰረተ ፖለቲካን ሁዋላ ቀርነት ብቻ ሳይሆን ፍፁም የሕብረተሰብን ችግር
በእኩልነት መፍታት የማይችል፤ ግፋ ቢል የአገሪቱን ሀብት ለመዝረፍ ማነው ተረኛው ዘውግ ወደሚል ማለቂያ
የሌለው ገደል የሚከት አደገኛ አካሄድ መሆኑን ሁሉም የአገሪቱ ዘውጌ ማህበረሰባት ከዚሁ ከወያኔ የ18 አመታት
አገዛዝ ያወቁበት ጊዜ ነው፡፡ ለዚህ ነው የተለያዩ ዘውጌ ማህበረሰባትን ወክለው ወያኔን እየተዋጉ ያሉ ሀይሎች
(የትግራይ የእኩልነት ታጋዮችን ጨምሮ) በጋራ ሆነው ለሁሉም እኩል የሆነች ኢትዮጵያን በጋራ መገንባት ብቸኛው
መፍትሄ መሆኑን እየተቀበሉ የመጡት! ከዚህ በፊት አይንህን ላፈር ሲባባሉ የቆዩ፤ በምንም አይነት አብረን በአንድ
አገር መኖር አንችልም ሲሉ የነበሩ ሀይሎች፤ የመብቶችን ሙሉእነት ተገንዝበው፡ በጊዜያዊነት ወያኔን ለማስወገድ ብቻ
ሳይሆን የጋራ ራዕይ ሰንቀው፤ ለጋራ ትግል አብረው እየመከሩ ያለበት ጊዜ መሆኑን ስለምናውቅ ነው የወያኔ እድሜ
እጅግ እያጠረ መሆኑን በልበሙሉነት የምንናገረው፡፡
እነዚህ ሁሉ ከላይ የጠቀስኳቸው ሁኔታዎች የዘረኛውን ወያኔ ክስመት የህዝባዊ ሃይሎችንም አይቀሬ ድል የሚያበስሩ
ናቸው ። ለውጡ ዕውን እንዲሆን ግን፣ ትንተናው በተግባር መፈተሽ አለበት። የግንቦት7 ንቅናቄ ደጋግሞ
ለማስጨበጥ እንደሞከረው፣ የአሁኑ ትግል እንደ ጥንቱ ከአንድ ማዕከልና፣ በአንድ ማዕከላዊ አመራር የሚካሄድ
አይሆንም። በዜጎች ነፃነት ላይ ተመስርቶ፣ እያንዳንዱ ዜጋ በግልና በሚተማመንበት ስብስብ፣ “ምን ባደርግ ነው
የዚህን ስርአት ህልፈት ማቃረብ የምችለው” ብሎ ሊያስጠነቅር በቻለው አቅምና ጥልቀት የሚወሰን ነው። ከአንድ
ግንባር የሚገፋ ሳይሆን፣ በብዙ ሺህ ግንባሮች በተናጠልና በቅንጅት የሚካሄድ ህዛባዊ አመፅ ነው። ወያኔ ጆሮው
ሲቆም የሚተኛ፣ ተደላደልኩ ብሎ ሲያርፍ የሚቆነጥጥ፣ የግብረ ጉንዳን ገድል ነው የሚሆነው ። ከተማና ገጠርን
አይለይም፣ ወንድና ሴት አያማርጥም፣ ሃገርቤት ያለና በውጭ የሚኖር ብሎ አይከፋፍልም፣ በአንድ ወቅት ሁሉምጋ
ና የትም የሚገኝ ነው ። ድንበር ዘለልም ነው የሚሆነው።
ውድ ወገኖቼ፡
በቅርብ ጊዜ ከአገር ቤት ለእረፍት የወጣ አንድ ባለፀጋ ወዳጄ ካለሁበት ቦታ ፈልጎ በስልክ አግኝቶኝ አገሪቱ ያለችበትን
በጣም አስቸጋሪ ሁኔታ፤ የወያኔ ዘረኛነት የደረሰበትን አይን አውጣነት፤ በነጋዴው ላይ የሚደረገውን አይን ያወጣ
ዘረፋ፤ የኑሮ ውድነት የፈጠረውን ዘግናኝ ሁኔታ፤ በፍፁም መኖር የማይቻልበት ሁኔታ ላይ እንደተደረሰ በምሬት
ሲነግረኝ ቆይቶ፤ አሁን ተስፋችን ያለው እናንተ ጋር ነው፡፡ አድኑን! ድረሱልን! እያለ በተማፅኖ ይነግረኛል፡፡ በጥሞና
ከሰማሁት በሁዋላ፤ እሺ እኛስ የምንችለውን ሁሉ ለማድረግ ቃል እንገባለን፡፡ ለመሆኑ አንተስ ይህን ያንገሸገሸህን
አገዛዝ ለመጣል በሚደረግ ትግል ምን አስተዋፅኦ ታደርጋለህ? ብዬ ስጠይቀው ለአንድ ሰኮንድ እንኩዋን ሳያስብ፤
እንዴ እኛማ ምን እናደርጋለን! ጥዋት ማታ በፀሎት አብረናችሁ ነን! ያለን አቅም ፀሎት ብቻ ነው! ይለኛል፡፡
ሁለት ነገር ነው ወዲያውኑ በአዕምሮዬ ውስጥ የመጣው፡፡ የመጀመሪያው ይህን ወዳጄን በደንብ አውቀዋለሁ፡፡
በጣም ታታሪ ሰራተኛ ነው፡፡ ንብረት ለማፍራት፤ ልጆቹን በጥሩ ሁኔታ ለማስተማርና ለማሳደግ ሲማስን ነው
የሚውለው፡፡ ፀሎት የሚያደርገውም ሰርቼ፤ ደክሜ፤ ያፈራሁትን ንብረት ባርክልኝ፤ ጠብቅልኝ ብሎ እንጂ ፈጣሪውን
እኔ ቁጭ ብዬ ስፀልይና የአንተን ስም ሳሞግስ እውላለሁ፤ አንተ ንብረት ስጠኝ ብሎ አይደለም፡፡ ንብረቱማ በስራ
እንደሚገኝ አውቆ ነው ሲባዝን የሚውል፡፡ ታዲያ የነፃነት ጉዳይ ሲሆን፤ የመብት ጉዳይ ሲሆን፤ የክብር ጉዳይ ሲሆን፤
የአገር ጉዳይ ሲሆን፤ እንዲያው ዝም ብዬ ስለፀለይኩ ይገኛል ብሎ እንዴት አሰበ? ፀሎት ጥሩ ነገር ነው፡፡ ግን ፈጣሪም
እኮ እየሰራችሁ ለምኑኝ ነው ያለው፡፡ የሱ አባቶች በአንድ እጃቸው የሀይማኖት መፅሀፋቸውን፤ በሌላ እጃቸው
ጦራቸውን ይዘው እንደሆነ ጣልያንን ያሸነፉት ያውቃል፡፡ ወይንስ የገንዘብ ማካበቱንና ጥሩ ኑሮ የመኖሩን ስራ ለራሱ፤
11
ለሱ ነፃነት የሚደረገውን ትግል ግን ሌላ ሰው እንዲያደርግለት ነው የሚፈልገው? ፈጣሪውስ በርግጥ በዚህ አካሄድ
አያዝንበትም? የሚለውን ነበር የማስበው፡፡ በሌላ በኩል ግን ለምንድን ነው እያንዳንዱ ሰው ምንም አቅም የለኝም፤
ለለውጡ ምንም የማግዘው ነገር የለም፤ ምንም ችሎታ የሌለኝ ከንቱ ነኝ ብሎ እንዲያስብ የሆነው የሚለውን ነበር
የማሰላስለው፡፡
በርግጥ ለብቻ ከመታገል በጋራ መታገል፤ በግለሰብ ከሚደረግ እንቅስቃሴ የተደራጀ እንቅስቃሴ የላቀ ውጤት
ያመጣል፡፡ ድርጅት ሀይል ነው የሚባለውም ለዚህ ነው፡፡ ነገር ግን ይህ ማለት ግለሰቡ ምንም ለማድረግ አይችልም፤
ምንም አስተዋፅኦ ማድረግ አይችልም ማለት አይደለም፡፡ አንድ ሰው ከቆረጠ፤ ካመነበት፤ ነፃነት ማጣቱ ካንገበገበው፤
ውርደቱ ከሚሸከመው በላይ ከሆነበትና፤ በጀብደኝነት ሳይሆን በብልሃት ከተንቀሳቀሰ፤ ተደራጅቶ መታገል እንኩዋን
ባይችል በግሉ ከራሱ ጋር ተማክሮ የሚወስዳቸው እርምጃዎች ይህንን ዘረኛ ስርአት ለማንበርከክ በሚደረገው
ሁለንተናዊ እንቅስቃሴ ላይ የራሱን አስተዋፅኦ ማድረግ ይችላል፡፡ እነኝህ በግለሰብ ደረጃ የሚደረጉ አስተዋፅኦዎች፤
ከተደራጀ ሕዝባዊ አመፅ ጋር ተደማምረው ነው ይህን ዘረኛ አገዛዝ የሚያሽመደምዱት፡፡
ውድ ኢትዮጵያውያን!
የግንቦት7 ንቅናቄ ሁለገብ የሆነ የትግል ስልት ተመራጭ መንገድ ነው ብሎ ተቀብሏል። ሁለገብ ሲልም ከግለሰብ
ውስጥ ከሚፈልቅ የእምቢተኛነት እርምጃ ጀምሮ ሌሎች የተቀናበረ የሰላማዊ ትግል ስልትንም ያካትታል ። ወያኔ
አምባገነንም እንኳ ሆኖ፣ ሃገራዊ ብሄራዊ ጥቅምን የተረዳና፣ መሻገር የማይገባቸውም የዜጎች መብቶችና ክብሮች
መኖራቸውን የተረዳ መንግስት ቢሆን ኖር፣ ሰላማዊ ህዝባዊ ትግልን ቀዳሚና ዋነኛው አድርገን በወሰድን ነበር ።
ሆኖም ወያኔ ከኖረበት ጠባብ ብሄርተኝነቱና ፀረ-ኢትዮጵያ እምነቱ በመነጨ፣ ስልጣንን በአናሳ አገዛዙ እጅ ለማቆየት፣
የማይፈነቅለው ድንጋይ የማይበጥሰው ቅጠል እንደሌለ፣ በእስራታችን በክብራችን መዋረድና እንግልታችን ወቅት፣
የስለላ አባሎቻቸውን አክታ ከፊታችን እያበስን ሞክረነዋል። ወያኔና ጀሌዎቹ ለማንም ምንም ክብር የሌላቸው
ውርጋጦች ስብስብ መሆኑን ሰሞኑን የቀድሞውን ፕሬዜዳንት ዶ/ር ነጋሶ ጊዳዳን ለውይይት በተጠራ ሕዝባዊ ስብሰባ
በጠራራ ፀሀይ በአዳማ ከተማ ላይ ያደረጉትን ያየ ሊጠራጠር አይችልም፡፡ አሁን ስለ ሰላማዊ ህዝባዊ ትግል ስንናገር፣
ሌላው የነፃነት ታጋይ በዱር በገደሉ ሲዋደቅ፤ አብዛኛው የኢትዮጵያ ህዝብ ኑሮውን እየኖረ ልጆቹን እያሳደገም፣
እንዴት የዘረኛ አገዛዙን ዕድሜ ማሳጠር እንደሚቻለው ለማመላከት ነው ።
አምባገነኖችን በስልጣን እንዲቆዩ የሚረዳቸው፣ የህዝቡ ሰላማዊ እምቢተኛነት ደካማ መሆን ነው። አምባገነኖች
ሁሉንም ሰው ልክ እንደነሱ ለሆዱ የሚገዛ አድርገው ይቆጥሩታል፡፡ ስለዚህም ወይ በእንጀራው እንመጣበታለን፤ ወይ
እናስፈራራዋለን፤ ወይም ቅስሙን ሰብረን እንገዛዋለን ብለው በትንሽ ጭንቅላታቸው ያስባሉ፡፡ ይህን ትግል ከዳር
ለማድረስ ከሚያስፈልገው ጉዳይ አንዱ ይህ የአምባገነኖች ስሌት ስህተት መሆኑን እራሳችንን ላላስፈላጊ አደጋ
ሳናጋልጥ፤ በውስጥ አንጀታችን ከተቁዋጠረ የነፃነት እልህ ጋር በምንም አይነት እኛንው ረግጦ ለመግዛት
አንተባበረውም ብሎ ወስኖ በግል ለዚህ ዘረኛ መንግስት ትብብር መንፈግ ነው፡፡
ውድ ወገኞቼ!
ይህ የዛሬው የአዲስ አመት መልእክት የዘረኛው የወያኔ አገዛዝ የመጨረሻው መጀመሪያ እምቢልታ የተነፋበት ነው፡፡
ባጠቃላይ ከሀዘንና ከንፈር ከመምጠጥ ወጥተን እያንዳንዳችን በተግባር ትንሽም ብትሆን ጠጠር የምንወረውርበት ጊዜ
መጀመሪያ ነው፡፡ በያካባቢው የሚገኙ የነፃነት ታጋዮች የሚያደርጉትን በእንቅስቃሴያቸው ታያለህ፡፡ የምትችል
ሁኔታህን ካመቻቸህ በሁዋላ ተቀላቀላቸው፡፡ የማትችል መረጃ በማቀበል፤ ቢጠማቸው ውሀ በማጠጣት፤ ቢርባቸው
በማብላት መደበቅ የሚፈልጉትን በመደበቅ ተባበራቸው፡፡ ከዚህ በተጨማሪ ግን በራስህ ከዚህ የሚከተሉትን
እርምጃዎች በግልፅ ሳታወጣ/ሳታወጪ በውስጥህ/በውስጥሽ ወስነህ/ወስነሽ በግልህ ውሰድ/ውሰጂ፡
1. ከማናቸውም የወያኔና የተለጣፊዎች የፓርቲ የንግድ የዝርፊያ ድርጅቶች፤ ወይንም በግለሰብ ስም
እያደርጉ ከሚዘርፉት ድርጅቶቻቸው፤ ወይንም ከታወቁት ከነሱ አጋር ነጋዴዎች ጋር ምንም አይነት
12
የንግድ ውልም ሆነ የምርት መጠቀም አታድርግ፡፡ የነሱን ቢራና ለስላሳ ከምትጠጣ፤ ለነፃነትህ ውሀ
ጠጣ፡ እነሱ ያመረቱትን ከምትለብስ የተቀደደ ልብስ ልበስ፤ በነሱ ሲሚንቶ ከምትገነባ ሆን ብለህ
ሌላ መንገድ ፈልግ ወይንም ግንባታውን ለጊዜው ተወው፡፡ ይህንን ለራስህ ከውስጥህ ቁረጥ፡፡
ሌላው እስኪያደርገው አትጠብቅ፡፡
2. የመንግስት ሰራተኛ የሆንሽው በስራሽ ላይ ለግሚ፤ በቀን ሰርተሽ የምትጨርሺውን ስራ ሳምንት
አቆይው፡፡ በመስሪያ ቤትሽ የሚደረገውን ዘረፋ፤ ሚስጥር ወይንም ማናቸውም ይጠቅማል ብለሽ
የምታስቢውን መረጃ አንቺን በማያጋልጥ መልኩ ለነፃነት ታጋዮች አሳልፊ፡፡
3. እያንዳንዱ ነፃነቱን የሚናፍቅ፤ ዘረኛነት ያንገሸገሸው ኢትዮጵያዊ በከተማም ሆነ በገጠር በቅርብ
ከሚያውቃቸውና ከሚያምናቸው ጉዋደኞቹ ወይንም ዘምዶቹ ጋር ብቻ በመሆን ከሶስት እስከ
አምስት እራሱን ሆኖ ህዋስ ይፍጠር፡፡ ይህ ህዋስ ዝም ብሎ ስለአገሩ ጉዳይ ምን ማድረግ እንችላለን
ብሎ የልቡን የሚወያይበት፤ በነፃነት ታጋዮች መገናኛ ብዙሀን የሚሰማውን ዜና የሚወያይበት፤
የሚቀርቡ ተግባራዊ ጥሪዎችን ተከታትሎ ምንም ሳይናገር ባካባቢው ተግባራዊ መሆናቸውን
የሚከታተልበት፤ የአካባቢውን መረጃ ለነፃነት ሀይሎች የሚያቀብልበት በማህበራዊ ኑሮው
የዘረኛነትን ሰንኮፍ የሚነቅልበት ህዋስ ነው፡፡ ግለሰቡ ብቻውን አለመሆኑን የሚያውቅበት፤
በዚህም ልበ ሙሉነት የሚያዳብርበት ነው፡፡ በእነኝህ ህዋሶች ውስጥ ያሉ ሰዎች ለምሳሌ
በየሳምንቱ ትንሽ ሳንቲም እያዋጡ አንድ ቦታ ማስቀመጥ ይችላሉ፡፡ ይህን ሳንቲም በየጊዜው
እንደሚፈጠረው ባካባቢያቸው በግፍ ሰው ሲታሰር፤ ወይንም በደል ሲደርስበት ከዚህ ከሰበሰቡት
ገንዘብ የተበዳዩን ቤተሰቦች የሚረዱበት፤ ለነፃነቱ ሲታገል ቤተሰቡ እንዳይጎዳ ድምፃቸውን
አጥፍተው አለንልህ የሚሉበት ወይንም ሌላ ለወደፊቱም ቢሆን ማህበራዊ እሴቶቻችንን
የምናዳብርበት ይሆናል፡፡
4. አምነህበት ሳይሆን ለኑሮ ብለህ ወያኔ/ኢሕአዴግን የተቀላቀልክ፤ በተለይ አባል ካልሆንክ ስራ
አትሰራም ተብለህ በውዴታ ግዴታ የገባህ፤ በግልህ ልብህ የሚፈልገውን በነፃነት የመኖር ጥም
ለማርካት ከነፃነት ሀይሎች ጋር ብዙ ልትተባበር ትችላለህ፡፡ ከሌላውም የበለጠ የማታምንበት
ድርጅት ውስጥ በማስገባት ያዋረዱት አንተን ነውና ውርደትህን በሆድህ ይዘህ፤ እልህህን እነሱን
ለመገዝገዝ ተጠቀምበት፡፡ በመጀመሪያ ባካባቢህ የሚገኙ ዜጎችን አትበድል፡፡ አባል በመሆንህ
የምታገኛቸውን ሚስጥሮች አሳልፍ፤ የነፃነት ሀይሎች አደጋ ላይ የወደቁ ሲመስልህ አስታውቃቸው፡
በአካባቢህ ከሚኖሩ ዜጎች ጋር የሰላምና የመተሳሰብ ኑሮ ኑር፡፡
5. የኢትዮጵያ ወታደሮች፤ ፖሊሶች፤ ደህንነቶች ወይንም ማናቸውም ይህን ዘረኛ መንግስት
መስሎአችሁም ሆነ ተገዳችሁ የምታገለግሉ ኢትዮጵያውያን፡፡ ዘረኛነት በቃን በሉ፡፡ ለነፃነት፤
ለእኩልነት፤ ለአገር ክብር በሚታገሉ ወገኖቻችሁ ላይ በትር አታንሱ፡፡ በኢትዮጵያ ድሀ ህዝብ
ታክስ እየተከፈለህ ጥቂት ዘረኞችን በስልጣን ለማቆየት ብለህ ከወገንህ ጋር ዘላቂ ቂም ውስጥ
አትግባ፡፡ ለፖለቲካ ችግሮቻችን ፖለቲካዊ መፍትሄ እንዳንፈልግ በትእቢት ሁሉንም ረግጠን
እንገዛለን ብለው የሚመኩት አንተን ከወገንህ ጋር ደም በማቃባት ነው፡፡ ነገ ዕጣህ እንደ ቀድሞዎቹ
“የደርግ ወታደሮች” ሜዳሊያህን በየቤተ-ዕምነቱ ደጃፍ አንጥፈህ መለመን እንዳይሆን፣ “እኔ
የህገመንግስቱ ዘብ እንጂ የወያኔ አሽከር አይደለሁም” ብለህ እምቢ በላቸው፡፡ የነፃነት ሀይሎችን፤
የእኩልነት ሀይሎችን እርዳ፤ ተቀላቀል! ለዘረኞች ስልጣን ብለህ አትሙት!
6. ለዴሞክራሲያዊ ማህበረሰብ መወለድ ጉልህ ሚና ከሚጫወቱት መሃል፣ የሙያ ማህበራት፣ የፆታ
ድርጅቶች፣ የመፅሃፍት ክበባት፣ የወጣትና የተማሪዎች ማህበራት፣ የሰራተኞች ማህበራት ወዘተ
ናቸው ። እነዚህ ስብስቦች ደግሞ የታለመላቸውን የዜጎች ነፃነት ግብ እንዲመቱ፣ ከአምባገነኖቹ
ቁጥጥር ነፃ መሆን ይኖርባቸዋል ። በነፃነት የሚንቀሳቀሱ ማህበራት ምን ተአምር ሊፈጠሩ
13
እንደሚችሉ ለማወቅ፣ እግራችን እስኪነቃ መሰደድ አይኖርብንም ። በቅድመ አብዮት ኢትዮጵያ
የተማሪው ንቅናቄ የፈፀመውንና፣ በምርጫ 97 ወጣቶች በነፃነት ሲያስቡ ምን ሊያደርጉ
እንደሚችሉ አሳይተዋል፡፡ እነዚህ ተምሳሌቶችም፣ አሁንም ልንደግማቸው እንደምንችል
ያበረታቱናል። ለነፃ ማህበራት ውሱን ግቦች የምናደርጋቸው ትግሎች፣ የዴሞክራሲያዊ ማህበረሰብ
መፀነስና ብሎም ነብስ መዝራት ላይ ታላቅ አጋዥ ሃይሎች ናቸው ። ስለሆነም ትኩረት ሰጥተን
ልናበረታታቸው ይገባል ። ሰላማዊ የትግል መንገዶች ስለሆኑ ከዜግነት መብት የሚመነጩ ናቸው
። ሆኖም ዘረኛው አገዛዝ ዝም ብሎ ያያቸዋል ማለት አይደለም ። ሊቆጣጠራቸው አለመቻሉን
ሲያውቅ፣ ወደ አመፅ መሸጋገሩ አይቀሬ ነው ። ሰላማዊ የህዝብ ትግልን በአመፅ በመተረ ቁጥር
ግን፣ በራሱ አባላትና በደህንነትና የጦር ሃይሉ ውስጥ ጥያቄና ተቃውሞ ሳይቀሰቅስበት ሊያደርገው
አይቻለውም ። በመሆኑም፣ ጠላትን መከፋፈልና ማዳከም ላይ ትልቅ አስተዋፅኦ ይኖረዋል ። በዚህ
የአዲስ አመት በአል ጅማሮ ላይ፣ ኢትዮጵያውያን፣ በመሰሏቸው የሙያና በፍላጎቶች ዙሪያ
በተሰባሰቡ ድርጅቶች ዙሪያ ዜጋዊ ነፃነታቸውን አስከብረው፣ በሃገራዊ ጉዳዮችም ሆነ፣ በተናጠል
ነገሮች የመምከርና ድርጅታዊ አቅምና ልምድ የማካበት መብት እንዳላቸው አውቀው እንዲነሳሱ
ጥሪ ለማድረግ እወዳለሁ ። በተለይ የገናናው የኢትዮጵያ ተማሪዎች ንቅናቄ ወራሾች የሆኑ የሁሉም
ብሄረሰቦች ተማሪዎች፣ የዘረኞች መሳሪያ እየሆነ ያለውን የብሄረሰብ ተማሪ ማህበራት ተንኮልና
ድቀት ተሻግረው፣ እንደ አንድ ዜጋ እንዲቆሙና እንዲደራጁ ጥሪ አደርጋለሁ ።
አባቶቼ፣ እናቶቼ፣ ወንድሞቼ፣ እህቶቼ!
ይህን ብካይ ዘረኛና አምባገነን ስርአት እንዴት እንደምንጥለው ብቻ ሳይሆን ከአምባገነንነትና ዘረኝነት ባሻገር መፍጠር
ስለምንሻት መፃኢቱ ኢትዮጵያ አምርረን መነጋገር መቻል አለብን ። ባለፉት 40 አመታት ሁለት የለውጥና ተሃድሶ
ዕድል ገጥሞን፣ ሁለቱንም ጊዜ በብቃት የመጠቀም አቅምና ችሎታ አንሶን፣ በመጀመሪያ ለአምባገነን ወታደሮች፣
ቀጥሎ ለአምባገነን ዘረኞች እድላችንን አሳልፈን ለመስጠት ተገደናል። በዚህም ግራ የመጋባትና፣ በራስ ያለመተማመን፣
የሃገራችንን ታሪካዊ ቀጣይነት የመጠራጠርና፣ የተስፋ ስንቃችንን በማጅራት መቺዎች የመቀማት አደጋ አጋጥሞናል።
በራሳችንም ሆነ በሃገራችን ላይ የምንፈፅመው ታላቁ በደል፣ ምርጫ የለንም ብለን እጃችንን አጥፈን፣ የዘረኞችን በደል
ለመሸከም ትከሻችንን ያመቻቸን እንደሆነ ነው ።
ወገኖቼ ሆይ!
በአዲስ አመት ማዕዳችን ዙሪያ ስንሰበሰብ፣ ለዘረኞች ላለመንበርከክና፣ ህይወታችንን የመለወጥ አቅም በእጃችን
እንዳለ አምነን፣ ለልጆቻችን ከተረከብናት የተሻለች ኢትዮጵያን ትተን ለማንቀላፋት፣ ፈጣሪያችን ብርታቱን እንዲሰጠን
እንፀልይ። አጥብቀን ከሻነው፣ ከህልም ገነታችን እንድንደርስ የታወቀ ነው ። የምንፈፅመውም ትልቅ ሃጢአት ቢኖር፣
ከማለም ተቆጥበን፣ መፃኢቱን ኢትዮጵያ፣ በዐይነ ህሊናችን ማየት የተሳነን ቀን ነው ። የተሻለ ማድረግ እንችላለን ።
እንደ ገብረዬ “ካልተሳካልኝ ይልቅ፣ ያልሞክርኩት ነው የሚቆጨኝ” ብለን፣ ወዳለፈው ውድቀታችን ማተኮር ሳይሆን፣
በህሊናችን ሃይል ተስበን ልናዋልዳት ስለምንጨነቅላት የኢትዮጵያችን ተስፋ ከማለም እንዳንቆጠብ፤ ሕልማችንን
እውን ለማድረግ ደግሞ በተግባር ማድረግ ያለብንን ሁሉ እንድናደርግ አደራ እላችሁዋለሁ። በአዲስ አመት ከዚህ
የበለጠ አደራ መጠየቅም አይቻልም ።
ድል ለኢትዮጵያ ህዝብ!
ውድቀት ረግጠው ሊገዙን ለሚፈልጉ ዘረኞች! 
  </TEXT>
</DOC>
<DOC>
 <DOCNO>282</DOCNO>
   <TEXT>
﻿የ2007 ዓ/ምን አዲስ አመት በማስመልከት ከኢትዮጵያ ሕዝብ አርበኞች ግንባር የተሰጠ ድርጅታዊ መግለጫ
አምባገነኖች የጭቆና ቀንበር ለመላቀቅ ከግማሽ ምዕተ-ዓመት በላይ ለነፃነቱና ለመብቱ ሲታገል ለኖረውና የትግሉ ባለቤት ለሆነው የኢትዮጵያ ሕዝብ ፣
– በአርበኝነት ትግል በዱር ገደሉ ህይወታችሁን፣ ጉልበታችሁን፣ ጊዜያችሁንና ዕውቀታችሁን ሳትሰስቱ ለተቀደሰው ዓላማ በማበርከት ላይ ለምትገኙ የኢትዮጵያ ሕዝብ አርበኞች ግንባር ሠራዊት፣
– ከአስከፊው የስደት ውጣ ውረድ ኑሮ ላይ በመቀነስ በገንዘብ፣ በቁሳቁስ፣ በሞራል እና በሀሳብ የአርበኝነት ትግሉን በመደገፍ ላይ ለምትገኙ በውጭ የምትኖሩ ሀገር ወዳድ ኢትዮጵያውያን እንዲሁም
– ለወደፊቷ ጠንካራና የበለፀገች ኢትዮጵያ በጎ ምኞትን በማሰብ ትግሉን ያለመታከት በመደገፍ ላይ ለምትገኙ የኢትዮጵያ ወዳጆች በሙሉ
እንኳን ለ2007 ዓ/ም አዲስ ዓመት አደረሳችሁ አደረሰን!   url
ታሪክ ራሱን ደግሞ፣ የሀገር ህልውና ዳግም አደጋ ላይ ወድቆ ኢትዮጵያችን ልጆቼ በማለት የአድኑኝ ጥሪዋን ማሰማት ከጀመረች እነሆ ዓመታትን አስቆጠረች።በየዕለቱ በወያኔ የሚገደለው፣ የሚታሰረው፣ የሚሰደደውና የሚደበደበው ሕዝብ ቁጥር በአሐዝ ለማስፈር አዳጋች እየሆነ መቷል። የወያኔ አምባገነናዊ አገዛዝ ግፍ፣ በደልና የሉዓላዊነት መደፈር ጉዳዮች በቀጥታም ሆነ በተዘዋዋሪ ቤቱን ያላንኳኳበት ሰው አለ ማለት ዘበት ነው።
ወቅቱ ለጠየቀው የሀገር አድን ጥሪ ምላሽ በመስጠት የኢትዮጵያ ሕዝብ አርበኞች ግንባር የአርበኝነት ትግል ችቦውን በመለኮስ እንደ ሻማ በመቅለጥ ብርሃን እየሰጠ እንደሆነ ይታወቃል። የተለኮሰውም ችቦ ሳይጠፋ የታለመለት ግብ ድረስ እንዲዘልቅ የደምና የአጥንት መስዋዕትነት በቋሚነት እየተገበረ ይገኛል። በዚህም ብዙ ሀገርና ወገን አፍቃሪ ጓዶች ከጎናችን ወድቀዋል፤ እኛም የመስዋዕትነት ረድፍ ላይ ሆነን የአርበኝነት ተጋድሎውን በጽኑ ሀገራዊና ወገናዊ ፍቅር ወደ አዲስ ምዕራፍ አሸጋግረነዋል። አዎ! አዲስ የትግል ምዕራፍ! ለዓመታት ሲካሄድ የቆየውን የተበታተነ ትግል በመሰብሰብ የወያኔን አገዛዝ እድሜ ለማሳጠር የተደረገው እልህ አስጨራሽ ጉዞ ፍሬ አፍርቶ በአሁኑ ሰዓት የኢትዮጵያ ሕዝብ አርበኞች ግንባር፣ የግንቦት 7 የፍትሕ፣ የነፃነትና የዴሞክራሲ ንቅናቄ እና የአማራ ዴሞክራሲያዊ ኃይሎች ንቅናቄ የውህደቱን መንገድ ጀምረነዋል። የፍሬውም ተቋዳሽ የምንሆነበት ጊዜ ሩቅ አይሆንም።
አዲስ መንፈስ፣ አዲስ ዕቅድና አዲስ ራዕይ የአዲስ አመት አንዱ መገለጫዎች ናቸው። እነዚህንም መገለጫዎች ወደ መሬት ለማውረድ የአዲስ ዓመት ውጥን ማዘጋጀት የተለመደ ሂደት ነው።በመሆኑም የመላ ኢትዮጵያዊ የ2007 ዓ/ም አዲስ ዓመት ተቀዳሚ ውጥን መሆን ያለበት የወያኔን አገዛዝ ለማስወገድ የበኩሉን አስተዋፆ ለማበረከት ቆርጦ መነሳት ነው። የዚህንም ተፈፃሚነት ለማረጋገጥ አንድም ወደ ትግሉ በመቀላቀል ሲሆን ሌላው ደግሞ በየጊዜው ለሚኖሩ ሕዝባዊ ጥሪዎች ባለ አቅም ሁሉ ምላሽ በመስጠት ትግሉን መደገፍ ነው። በመሆኑም በአዲሱ አመት ውጥናችን ውስጥ መካተት ያለባቸውን ነገሮች መካተታቸውን ማረጋገጥ ያስፈልጋል።
አዲሱ ዓመትም የድል ዘመን እንዲሆንልን በተባበረ ክንድ የወያኔን አምባገነናዊ አገዛዝ ለማስወገድ የተጀመረውን ሁለገብ የአርበኝነት የትጥቅ ትግል በመደገፍ ሁሉም ዜጋ ከኢትዮጵያ ሕዝብ አርበኞች ግንባር ጎን እንዲቆምየትግል ጥሪያችንን እናስተላልፋለን።
አንድነት ኃይል ነው!!!
የኢትዮጵያ ሕዝብ አርበኞች ግንባር
መስከረም 2007 ዓ/ም
  </TEXT>
</DOC>
<DOC>
 <DOCNO>283</DOCNO>
   <TEXT>
ከስኳር ነጻ የለስላሳ መጠጦች እውን ለጤና ጠቃሚ ናቸውን?
ከስኳር ነጻ የለስላሳ
ከስኳር ነጻ ለስላሳ መጠጦች ስኳርን የሚተካ ንጥረነገር ወይም aspartame ይይዛሉ ፣ይህ ንጥረነገር እንደ ስኳር ጣፋጭ ጣዕም የሚሰጥ ሲሆን ስኳር ካላቸዉ ጣፋጮች ይልቅ በጣም አነስተኛ የምግብ ኃይል ይይዛል ስለሆነም ዜሮ-ካሎሪ ያደርገዋል:: ይሁን እንጂ ከስኳር ነፃ የሆኑ ለስላሳ መጠጦችን መጠቀም ክብደታቸውን መቀነስ ለሚፈልጉ ሰዎች ጥሩ ምርጫ ላይሆኑ ይችላሉ፣ ምክንያቱም ብዙ በጠጣን ቁጥር የረሃብ ስሜታችን እየጨመረ ይሄዳል:: ከስኳር ነፃ ለስላሳ መጠጦች ዓላማቸው ከመጠን ያለፈ ውፍረትንና የስኳር በሽታን ለማስቀረት በምግብ እና በመጠጥ ውስጥ የሚጨመረውን ስኳር ለመተካትና ጣፋጭነቱን ለማስጠበቅ ነው::  እዉነታዉ ግን እነዚህ ስኳርን የሚተኩ ማጣፈጫወች ወይም aspartame መጠቀም ከመጠን በላይ ለሆነ ውፍረት እና የስኳር በሽታ መንስኤ መሆናቸው ነው:: ምክንያቱም aspartame መጠቀም የሆርሞኖች መዛባት ስለሚያስከትሉ ሰውነታችን በጣም ስኳር ያለባቸው ምግቦችን እንዲፈልግ ያደርገዋል፣ይሄም ብዙ ምግብ እንድንመገብና የስኳር አጠቃቀማችን ወደነበረበት እንዲመለስ ያደርጋል::  የሰውነት ክብደትዎን ለመቀነስ ወይም ጤናዎትን ለመጠበቅ ከፈለጉ ከስኳር ነፃ ለስላሳ መጠጦች ምርጫወ ሊሆኑ አይገባም::  ስለዚህ ፣ ንፁህ የመጠጥ ውሃ ፣ የማዕድን ውሃ ፣ ወይም የተለያዩ ፍራራፍሬወች የተቀላቀሉበት ውሃ መጠቀም የተሻሉ ምርጫዎች ሊሆኑ ይችላሉ:: 
  </TEXT>
</DOC>
<DOC>
 <DOCNO>284</DOCNO>
   <TEXT>
6 ለስላሳ መጠጥ መቆጠብ
by ሜሪ ማርሎሎ ሌቫቶቴ
6 ለስላሳ መጠጥ መቆጠብ
አንዳንድ እሽሎች በአግባቡ ከተጠቡ በኋላም ልብሳቸውን ለማስወገድ በጣም ከባድ ሊሆኑ ይችላሉ. እንደ Gain Fireworks, Downy Unstopables ወይም Snuggle Scent Boosters የመሳሰሉ የሚያጠነክሱ ምርቶች ሽታ አይጠጡም, የሚጨምሩት መዓዛ ብቻ ነው.
የልብስ ምርቶች አምራቾች እንደ ጢስ, ሻጋን እና የፀጉር ሽታ ለመቀነስ የተነደፉ ምርቶችን እና ሽፋኖችን ለማስተካከል ሽታ አሏቸው. አንዳንዶቹ ጥሩ ስራ ይሰራሉ, ሌሎቹ ደግሞ እንደዚያ አይሰሩም. እነዚህ ስድስት ምርቶች እርቃን የሆኑ ልብሶችን ለማጽዳት ትልቅ ለውጥ ያመጣሉ.
01 ቀን 06
በመጥፋጥ ጠረን ማስወገድ
የፎልት ሽታ ማሽነሪዎች
Amazon.com
ከመጀመሪያው ጀምሮ የፍላጭ መስታዎሻ ማሽነሪ ልብሶች እና ጨርቆች እንደ ማምረቻ እና ማሽኖች ሊታተሙ የማይችሉ ልብሶች ማደስ አለባቸው.
ነገር ግን እንደ ፈሳሽ, የሲጋራ ጭስ እና የማብሰያ ሽታዎች ከመጥቂያ እቃዎች, እምጠቱ የኦርሞር ሽታ ማስወገጃ ጠቋሚ ሽታዎችን ለማስወገድ የሚረዳ ሌላ ፈራሽ ምርት አለ.
የዓሳ ማቅለጫው ምርት የቤሮ-ሲኮይድስትሪክን, የካርቦሃይድድ ሞለኪውል የንጥል ሞለኪውሎችን ለመያዝ እና ለማጣራት የንፍሉዌንዛይድ ሞለኪውል ይጠቀማል, ስለዚህ በማጣር ዑደት ውስጥ ይጠፋሉ. ምርቱ በሚወዱት የልብስ ማጠቢያ መዓዛ ላይ ጣልቃ የሚገባ ተጨማሪ ብስጭት አይጨምርም.
የሚፈጩ ሽክርክሪት በኬሚካሎቹ ሞለኪዩሊዮቻቸው በኬሚካሎቹ ውስጥ ይሠራል. የሲዞልስትስትሪክ ሞለኪሎች ክብ ቅርጽ ያላቸው ቅርጾች ናቸው. የዱዎ-ቢኤስቢ ሞለኪውሎች ሽታ ለመያዝ እና ለመጥቀም የመረጣቸውን መዓዛ ያሸጉታል. ሲቲክ አሲድ የተጣለቁ ሽታዎችን በእገዳው ውስጥ እንዲለወጥ ያደርገዋል, ምክንያቱም ጨርቁ በደንብ እንዲታጠብ ወይም እንዲደርቅ ከተደረገ በኋላ ለዘለቄታው ያስወግዳቸዋል.
02/6
የ OdorKlenz የልብስ ንጽሕረት ማቃጠል
OdorKlenz
Courtesy of OdorKlenz
የኦዶርሊንዝ የልብስ ማጠቢያ (ማከሚያ) እፅዋትን የሚያስከትሉ ሞለኪውሎችን (ሚውክሊየም ኦክኦር), ዚንክ ኦክሳይድ (ZnO) እና ታይታኒየም ዳዮክሳይድ (ቲጋንዳ) የሚጨመር ተፈጥሯዊ ለምለም ከማይታቀቁ የብረት አሲዶች ቅልቅል የተሠራ መርዝ ነው. የ Odorklenz የልብስ ማጠቢያ ፎጣ እና ሻጋታ , ጭስ, ቧንቧ, ትውከቶች, ላብ እና የማብሰያ ሽታዎች ጨምሮ ሽታ ማስወገድ ይመከራል.
በሁሉም ነጭ እና ቀለሞች ላይ ሊጠቡ የሚችሉ ልብሶችን, ኦክስ ክለንስዝ የልብስ ማጠቢያ (ማከሚያ) ምንም ፍሳሽ የሌለው እና መዓዛ የሌለበት ነው.
ምርቱ በዱቄት ወይም በፈሳሽ ቀመር ስለሚመጣ በቀጥታ አውቶ ገንፎ ውስጥ መጨመር አለበት, አውቶማቲክ በሆነ ማሰራጫ ሳይሆን. በሁሉም የውሃ ሙቀቶች ውስጥ በሁለቱም ደረጃዎች እና ከፍተኛ-ብቃት ቅባቶች ውስጥ መጠቀም አስፈላጊ ካልሆነ, በክሎሪን ማጨሻው ውስጥ ጥቅም ላይ መዋል የለበትም.
ከላመቂያ አጫጫን በተጨማሪ በቤትዎ ውስጥ በሁሉም የቤት እንሰሳቶች ላይ ጥቅም ላይ ሊውሉ የማይችሉ ሽታዎችን ለማስወገድ በጣም ሰፊ የሆነ የ OdorKlenz ምርቶች አሉ.
03/06
የውሸት ሽታ
የውሸት ሽታ
Amazon.com
የሽንት መጎተቻ ማጽዳት በማንኛውም ማጠቢያ ሸቅል ላይ ሊሠራ ይችላል እና ለትርፍ አልባ አጣቢ ሳሙና ጥቅም ላይ ሊውል ይችላል. እንደ ጥቁር ወይም የጨርቅ ማቅለሚያዎች ተጨማሪ ምርቶችን ከሚጨምር ሳሙና ጋር መቀላቀል የለበትም. ምርቱ የምርት መመሪያውን ከተከተለ በኋላ በውሀ ውስጥ መሟላት አለበት.
በመጠምዘዝ ዑደት መጀመሪያ ላይ የኦዶርሲክ ማእቀፍ (ማከዴ) ውስጥ ብዙ መዓዛዎችን ይጨምሩ. የማጠቢያ ዑደትው እንዲጠናቀቅ ይፍቀዱ, ነገር ግን የመጀመሪያውን የማሽከርከሪያ ኡደት ከ 30 እስከ 60 ደቂቃዎች ዘግይተው ይራዘቁ ከመታጠብ / ማፍሰስ ጊዜ በኋላ መደበኛውን ዑደት አጠናቅቁ.
በደረቁ ንጹህ ጨርቆች ላይ ሽታ ላይ, ከ OdorXit Concentrate ጋር በመርከስ አንድ ክፍል በ 30 ፓከዎች ውኃ ይከርክሙ. እነዚህ ሽታዎች አብዛኛውን ጊዜ በአንድ ወይም በሁለት መተግበሪያዎች ይጣላሉ. ልብሱን ይጎትቱ - በጭራሽ አይጥፉ - መፍትሄውን ሌሊት ምድረ በዳ ማድረቅ. አካባቢውን በትንሹ በመርሳቱ ለሽታ አልባሳት ይፈትሹ. ሽታዎ ከኦዶር ሲት (ሽቶ) ጋር በድጋሚ ቢመጣ. ሽፋኑ ሙሉ በሙሉ ከተወገደ በኋላ ማናቸውንም ቆዳዎች ያጸዱ እና ልብሱን ይጫኑ.
04/6
DeFunkit Odeur Remover
DeFunk It
ፎቶ በ MML
ለመንጻት ለመሸሽ የተሸፈኑ ጨርቆችን ለማጣራት የሚያገለግሉ ሶስቴክቶች ሶስት ደረጃዎች ናቸው. ከዚያም ሽፋንን ለመከላከል ሽታ እንዳይቀለበስ ለመከላከል የሚረዱ ጨርቆችን ይሸፍናል. ጨርቆችን ለመልበስ የሚጣደፉ አዞዎች የሚከሰቱት ሞለኪውሎች በሚፈጥሩበት ጊዜ ነው. ሽታዎቹን ለማስወገድ የተጣራውን ብስክሌት ለመሙላት ትክክለኛውን አይነትና መጠን በፀጉር / ኬሚካሎች በመጠቀም ሞለኪዎቹን እንዲወጣ ማድረግ አለብዎ.
በሚያሳዝን ሁኔታ, አንዳንድ ሳሙናዎች በተፈጥሯዊው የሰውነት ዘይቶች ወይም በመጥፎ ሞለኪውሎች ላይ የሚጣበቁ ዘይቶች ናቸው. እንዲያውም አንዳንድ ሳሙናዎች በደንብ ካልተጠበቁ በጨርቁ ውስጥ በመቆየት ሁኔታውን ያባብሳሉ. DeFunkit ጥሩ ሽታ ለመፍጠር የሚያስፈልጉትን ኬሚካሎች ያቀርባል.
የሶስት እርምጃ ሂደቱ የቅድመሽ ሽታ, ሽታ ማስወገጃ ኬሚካሎች እና የመጨረሻው ሽታ መከላከያ እቃዎችን ይጨምራሉ. ብዙዎቹ የፊት ጭነት መጫዎቻዎች ውኃ ከተጨመረ በኋላ በሩን ለመክፈት አያስችሉዎትም, ዲፍኩኔት ለመጨረሻው ደረጃ ልዩ መንገድ አለው. ቀደም ብሎ ያልተከፈተ መጭመቂያውን ከመታጠቢያቸው እቃ ጋር ወደ ማጠቢያ ማሽን ይልኩ. በመረጃ ማሸጊያ / ማሸጊያ / ማሸጊያ / ማሸጊያ / ማሸጊያ / ማሸጊያ / ማሸጊያ / ማሸጊያ / ማሸጊያ / ማሸጊያ / ማሸጊያ / ማሸጊያ / ማጣሪያ / የውኃ ማጠራቀሚያ / ማሸጊያ / ማሸጊያ / ማሸጊያ / አንዴ ዑደትው ከተጠናቀቀ በኋላ በቀላሉ የቤትን ደረጃ ሦስት ጥቅል ያስወግዱ.
እያንዳንዱ እሽት በአንድ ሸክም አንድ ጫማ ደረት ይሸፍናል . ይህም በአራት አማካይ ቲ-ሸሚዞች, 20 ጥንድ ሽኮኮዎች, አንድ የውኃ ማጠቢያ ፎጣ, አምስት የምግብ ፎጣዎች ወይም 10 ጠርሙሶች ይጨምራል ማለት ነው.
ሸማቾች ወደ ፍራፍሬ ጭማቂዎች ሲሸጋገሩ ሁለንተናዊ ለስላሳ መጠጥ ሽያጭ መሸጥ ይቀጥላል
የአርታዒው ምርጫ  የካቲት 8, 2019  አንክሽ ኒኪም  የገቢያ ብልህነት ይግዙ, የገቢያ ልማት ፡፡, የገበያ ዕድል, ገበያ ጥናት
ደራሲያን ለመከተል ይመዝገቡ
በመጠጥ ኢንዱስትሪው ውስጥ ልዩ ቦታቸው ቢኖርም ፣ ለስላሳ ለስላሳ መጠጦች ተወዳጅነት ፣ ከመልቲሜትሪ ከፍታ እና ከሌሎች ለስላሳ መጠጦች አዳዲስ ጣዕመቶች ጋር ተመሳሳይነት ነበረው ፡፡
አፕል በመጠጥ መጠጦች ውስጥ በጣም ተወዳጅነት ያለው ሁለተኛው ደረጃ ነው እና በ 20 ውስጥ ከጠቅላላው ለስላሳ መጠጦች ፍጆታ 2018% ገደማ ይይዛል።
የተሸጡ መጠጦች ከጣፋጭነት ጋር በማጣመር በተመጣጠነ አቅም ምክንያት በቤተሰብ አፕሊኬሽኑ ውስጥ ከፍተኛ ለውጥ አሳይተዋል ፡፡
እ.ኤ.አ. በ 3 ከ 2018 ሺህ ቢሊዮን ቶን በላይ ዱቄት ለስላሳ መጠጦች በ 10.6 ፍጆታ ተወሰደ ፡፡ የኤፍዲአይ አዲስ ጥናት እንደሚያሳየው በ 2.3 በ 2019% በያዘው በ XNUMX በመቶ አ.ያ. ውስጥ የበለፀጉ ለስላሳ መጠጦች እንደሚያድጉ ተገል revealsል ፡፡ በኤፍኤም ጥናቱ ውስጥ የተካተቱት ቁልፍ ጉዳዮች በአጠቃላይ እድገት ላይ ከፍተኛ ተጽዕኖ ሊያሳድሩ ይችላሉ ፡፡ ዱቄት ለስላሳ መጠጦች ገበያ.
የ RTD መጠጦች ፍላጎት እየጨመረ በጀርባ ላይ የዱቄት ለስላሳ መጠጦች ተወዳጅነት እየጨመረ መጥቷል
በአጠቃላይ ለስላሳ የመጠጥ ፍጆታ የሚመነጨው የተፈጥሮ መለያ ፍላጎትን በማደግ እና የጤና ንቃትን በመጨመር ነው
በትውልት X እና ሚሊኒየኖች ውስጥ የዱቄቱ መጠጥ መጠጦች ቀጣይነት ያለው ተወዳጅነት ያላቸው ለስላሳ መጠጦች ሽያጭ እየቀነሰ ይሄዳል
"ለስላሳዎች የመጠጥ ፍጆታ ልክ እንደ አመጋገብ ፣ አነስተኛ ወይም ስኳር የሌለባቸው ፣ ተፈጥሯዊ ፣ ንፁህ መለያ እና ዘላቂነት ያሉ የሸማቾች ፍላጎት አዝማሚያዎችን በመለዋወጥ ባለፈው ግማሽ ዓመት ውስጥ እየቀነሰ መጣ ፡፡ በመጠጥ ኢንዱስትሪው ውስጥ ልዩ ቦታቸው ቢኖርም ፣ ለስላሳ ለስላሳ መጠጦች ተወዳጅነት ፣ ከመልቲሜትሪ ከፍታ እና ከሌሎች ለስላሳ መጠጦች አዳዲስ ጣዕመቶች ጎን ለጎን ቀንሷል ፡፡ ከተከታታይ ጣዕም ፈጠራዎች ጋር ተጣምሮ ባህላዊ ተወዳጅነት በ 2.8 ገቢዎች ከተመዘገበው ዓመታዊ ዕድገት 2019 በመቶ ዕድገት ጋር ለስላሳ የመጠጥ ሽያጮች ሽያጭ ሊቆይ ይችላል ፡፡ኤፍ ኤም
ፍሪ ግሎባል ጊጋስ
ማስታወቂያዎን እዚህ ያስገቡ ...
የምርምር ሪፖርትን ይግዙ የደንበኞች የማሰብ ችሎታ ገበያ - እ.ኤ.አ. ከ2015-2020 ለመመልከት በጣም ታላላቅ አዝማሚያዎች
የምርምር ሪፖርትን ይግዙ ኢሚሞቶቴራፒ መድኃኒቶች ገበያ - በምርቱ ግንዛቤ 2025 ላይ የተደረገ ጥናት
የምርምር ሪፖርት ይግዙ ዲጂታል ጨዋታ ገበያ - ወሰን እና ዕድሎች ትንተና 2015 - 2020
የምርምር ሪፖርትን ይግዙ: የተጠበቀው የመጠን ገበያ በ COVID-19 2025 ላይ የማይሻር የእድገት መስክ ይመሰክራል
የምርምር ሪፖርት ይግዙ አውቶሞቲቭ ድራይቨር ዘንግ ገበያ የሚጠበቀው መጠን አድስ እስከ COVID-19 2025 ድረስ
የምርምር ሪፖርትን ይግዙ: - የ Isopropyl የአልኮል ገበያ የሚጠበቁ እና የእድገት አዝማሚያዎች እስከ COVID-19 2025 ድረስ ትኩረት ተሰጥቶታል
የምርምር ሪፖርትን ይግዙ-የስኳር ህመምተኞች የምግብ ገበያ ማስፋፊያ መጠን በ COVID-19 2025 ጊዜ ውስጥ ጸንቶ ይቆዩ
የምርምር ሪፖርትን ይግዙ - ህንድ ኤችዲፒፒፒ እ.አ.አ. በ 2019-2026 አቅራቢያ ለወደፊቱ ታላቅ ተጽዕኖ ለማሳደር ገበያ ይከፍታል
የምርምር ሪፖርትን ይግዙ የኤሌክትሮኒክ ማጣበቂያ ገበያ-ዕድሎች እና ትንበያ ግምገማ ፣ ከ 2018 እስከ 2028
የምርምር ሪፖርትን ይግዙ: - የጤማል መሙያ የገበያ ምርት የምርት ቅኝት 2018 እስከ 2027
ብርቱካንማ ጣዕም ያለው ለስላሳ የሸክላ ጣውላዎች ምርጥ ሽያጭ
በመጠጥ አምራቾች የቀረቡት የፍራፍሬ ጣውላዎች ብርቱካናማ በጣም ተወዳጅ ጣዕም ነው ፡፡ የኤፍኤም ጥናቱ እንደሚያመለክተው በ 1065 በብርቱካናማ ጣዕም የተሰሩ ለስላሳ መጠጦች ፍጆታ በ 2019 ከ 31 ቢሊዮን ቶን በላይ መብለጥ እና ከ XNUMX% በላይ ለስላሳ ለስላሳ መጠጥ ገበያ ፍጆታ የሚውል ነው ፡፡
በገበያው ውድድር ውስጥ ጎልቶ ለመታየት በርካታ ልዩነቶች ቢኖሩም ብርቱካን ተከትሎም አፕል በተሸማቾች ዘንድ በተለምዶ ታዋቂነታቸው ምክንያት የሸማቾችን ትራክ መቀበሉን ቀጥሏል ፡፡ አፕል በመጠጥ መጠጦች ውስጥ በጣም ተወዳጅነት ያለው ሁለተኛው ደረጃ ነው እና በ 20 ውስጥ ከጠቅላላው ለስላሳ መጠጦች ፍጆታ 2018% ገደማ ይይዛል።
ለተለያዩ ጣዕሞች ሸማቾች በሚቀያየሩበት ሁኔታ ፣ የኤፍ.አይ.ኤ ጥናት እንደሚያመለክተው አፕል ፣ ማንጎ እና ቤሪ በ 3 ከ 2019% በላይ በድምሩ እንደሚያድጉ እና ከጠቅላላው ፍጆታ ከአንድ ሦስተኛ በላይ ድርሻ እንደሚይዙ ያሳያል ፡፡
በቤት ውስጥ ትግበራ ከፍተኛ ሽያጭ
ጥናቱ ካለፉት አስርት ዓመታት ወዲህ በቤተሰቡ አተገባበር ላይ ለስላሳ መጠጦች ከፍተኛ ፍላጎት እንደቀጠለ ያሳያል ፡፡ እ.ኤ.አ. በ 2019 (እ.አ.አ.) ውስጥ ፣ በቤተሰብ ትግበራ ውስጥ ሽያጮች በዓለም ዙሪያ ከሚሸጡት ለስላሳ መጠጦች ከ 85% በላይ የሚሆኑትን ይሸጣሉ ፡፡ የተሸጡ መጠጦች ከጣፋጭነት ጋር በማጣመር በተመጣጠነ አቅም ምክንያት በቤተሰብ አፕሊኬሽኑ ውስጥ ከፍተኛ ለውጥ አሳይተዋል ፡፡
በቤተሰብ ትግበራ ውስጥ ሽያጮች ያለማቋረጥ እያደጉ ሲሄዱ ፣ ኤፍ.አይ.ኢ. በተቋሙ ገyersዎች መካከል ጥራዝ ለስላሳ መጠጦች መግዛቱ እ.ኤ.አ. በ 3.4 ዓመታዊ የ 2019 በመቶ ዕድገት እያደገ እንደሚሄድ ያሳያል ፡፡
የጥያቄ ናሙና
በጅምላ ሽያጭ ቸርቻሪዎች ስርጭት ስርጭቱ አስፈላጊነት
እ.ኤ.አ. በ 38 ከተሸጡት የዱቄት ስኳር መጠጦች ውስጥ ከ 2018 በመቶ በላይ የሚሆኑት በጅምላ ሸቀጣ ሸቀጣ ሸቀጦች አማካይነት ነበር ፡፡ በእነዚህ ቸርቻሪዎች የሚሰጠውን በተመጣጣኝ ዋጋ ሲገባችሁ, ጅምላ የምግብ ቸርቻሪዎች የምግብ ግዢ ሸማቾች ጠቅላይ ምርጫ ይቀራሉ. ተመሳሳይ አዝማሚያ የሚከተለው በጅምላ የሸቀጣሸቀጣ ሸቀጣ ሸቀጣ ሸቀጣ ሸቀጣ ሸቀጣ ሸቀጣ ሸቀጣ ሸቀጣ ሸቀጥ ግዥ ላይ እየጨመረ የሚሄድበት የሸክላ መጠጥ መጠጦች ገበያ ተመሳሳይ ነው ፡፡
በጥናቱ መሠረት የደመወዝ መጠጥ መጠጦች በሃይብርት ገበያ / ሱmarkር ማርኬት እና በቅናሽ ሱቆች በ 45 በአጠቃላይ ከጠቅላላው ለስላሳ መጠጦች ፍጆታ 2018% ሆነዋል ፡፡
ከፍተኛ ጥራት ያላቸው የታሸጉ የመጠጥ መፍትሄዎች ፖፖዎች እና ከረጢቶች
በገበያው ውስጥ የሚገኙ የዱቄት ለስላሳ መጠጦች የተለያዩ ማሸጊያ መፍትሄዎችን በተመለከተ የኤፍኤምአይ ተጠቃሚን በጥልቀት አጥንቷል ፡፡ ጥናቱ እንደሚያመለክተው ዱባዎች እና ሽፋኖች በሸማቾች መካከል ለምለም ለስላሳ መጠጦች በጣም ተመራጭ የማሸጊያ መፍትሄዎች ናቸው ፡፡ ከተሸጡት ከ 86% በላይ ለስላሳ ብርጭቆ መጠጦች በ 2018 በኩሽና በኬክ ተሰብስበው የተቀመጡ ናቸው ፡፡ በሁኔታው የሚመዘገበው ለወደፊቱ እንደሚቀጥልም ፣ የኤፍ.ኤም. ጥናቱ በጅምላ ማሸጊያ ላይ ያሉ ለስላሳ መጠጦች በ 3.8% እንደሚገመት ይገመታል ፡፡ በ 2019 ዓመታዊ ተመን
ተንታኙን ይጠይቁ
አውሮፓ ፍጆታ ይመራል ፣ የ APEC ሸማቾች በፍጥነት ያድጋሉ
እንደ ኤፍ.ኤም.ኤም ክልላዊ ግምት አውሮፓ በ 2018 አንድ ሦስተኛ የሚሆኑት ለስላሳ መጠጦች የሸማች ደንበኞች ብዛት ነው ፡፡ ሰሜን አሜሪካ የዱቄት ለስላሳ መጠጦች ሁለተኛው ትልቁ ነው ፡፡ የደረጃ-ደረጃው በ 2019 እንደሚቀጥል የሚጠበቅ ቢሆንም ፣ ኤ.ፒ.አይ.ፒ. ከ 2019 ውጭ እነዚህን ታዋቂ ደንበኞች እንደሚመለከት ጥናቱ ገል theል። በኤ.ፒ.ሲ እና ኤምኤ ውስጥ ያሉ ኢኮኖሚዎች መገንባት አቅሙ ያላቸው ምርቶችን ከፍ ከሚያደርጋቸው የመካከለኛ ደረጃ ምርቶች ጋር በመሆን ለስላሳ መጠጦች ፍጆታ እያዩ ይሆናል ፡፡ articles
  </TEXT>
</DOC>
<DOC>
 <DOCNO>285</DOCNO>
   <TEXT>
ለስላሳ መጠጦች
ዛሬ ላይ ለስላሳ መጠጦች ከፈጣን ምግቦች ጋር ላይለያዩ የሚሉ ያህል ከምግቦቹ ጋር የግድ በሚመስል በብዛት እየተጠጡ ይገኛሉ፡፡ የኩላሊትን ጤና ከሚያውኩ መጠጠች ዝርዝር እንደሆኑ በባለሞያዎች ቢነገርም በተለይ ወጣቶች ከፍተኛ ተጠቃሚ እንዲሆኑ በማያቋርጡ የሚዲያ እና የቤልቦርድ ማስታወቂያዎች እየተወተወቱ ይገኛሉ፡፡ ለዚህም ሲባል እነዚህን የንግድ ድርጅቶች ስለጤና ጉዳይም እንዲጨነቁ መጠነኛ ማሳሰቢያ መስጠቱ አስፈላጊ ሳይሆን አይቀርም፡፡
በካርበን ጋዝ የተቀመሙትን የለስላሳ መጠጦችና የኃይል መጠጦችን የሚያዘወትሩ ሰዎች ለህይወት ዘመን ዘላቂ ከሆነ የኩላሊት ህመም ጋር የመታገል ዕድላቸው ሰፊ መሆኑን ጥናቶች አመልክተዋል፡፡ ከለስላሳ መጠጦች ይልቅ ሁልጊዜም ንፁህ ውሃ ወይም ሎሚ የገባበት ውሃን መጠቀም ለኩላሊት የማሰብ ጥሩ እርምጃ ነውና ይህን ቢመለከቱት ሲሉ የጥናቶቹ ፀሐፊዎች ያሳስባሉ፡፡

  </TEXT>
</DOC>
<DOC>
 <DOCNO>286</DOCNO>
   <TEXT>
የለስላሳ መጠጦች አምራች ኩባንያ ኦሮሚያ ውስጥ 720 ኩንታል ስኳር ተወረሰበት
26 November 2017
ዮናስ ዓብይ
በኢትዮጵያ ሦስት ከተሞች ኮካ ኮላና ሌሎች ለስላሳ መጠጦችን የሚያመርተው ኢስት አፍሪካ ቦትሊንግ ኩባንያ፣ ለባህር ዳር ፋብሪካው ሲያጓጉዘው የነበረው 720 ኩንታል ስኳር በኦሮሚያ ክልል ጎሃፅዮን ከተማ ተወረሰበት፡፡
ሪፖርተር ከኩባንያው ምንጮች ለማወቅ እንደቻለው በጉዞ ላይ የነበረው የጭነት ተሽከርካሪ በሰሜን ሸዋ ዞን ወረጃርሶ ወረዳ በምትገኘው የጎሃፅዮን ከተማ ጥቅምት 27 ቀን 2010 ዓ.ም. በፖሊስ እንዲቆም ተገዶ፣ የጫነውን 420 ኩንታል እንዲያራግፍ ተደርጓል፡፡ እንዲሁም ባለፈው ሳምንት ተጨማሪ ሦስት ኤፍኤስአር አይሱዙ ተሽከርካሪዎች በድጋሚ 300 ኩንታል ስኳር እንደጫኑ እንደተያዙበትም ምንጮች ገልጸዋል፡፡
ከሪፖርተር ጥያቄ የቀረበላቸው ስማቸው እንዲገለጽ ያልፈለጉ የኩባንያው ኃላፊ ድርጊቱ መፈጸሙን አረጋግጠዋል፡፡ የተወረሰው 720 ኩንታል ስኳር በሕጋዊ መንገድ የተገዛ መሆኑንም አስረድተዋል፡፡
ሪፖርተር ካገኛቸው ሰነዶች ለማየት እንደተቻለው ኢስት አፍሪካ ቦትሊንግ የተወረሱትን ጨምሮ ለፋብሪካው ግብዓት የሚውል 20,498 ኩንታል ስኳር፣ ከኢትዮጵያ ስኳር ኮርፖሬሽን የአዳማ መጋዘን ክፍያ ፈጽሞ ተረክቧል፡፡
የምርቶቹን ሕጋዊነት ኮርፖሬሽኑ ለኦሮሚያ ክልል ንግድና ገበያ ልማት ቢሮ ኅዳር 14 እና ቀደም ብሎ ጥቅምት 27 ቀን 2010 ዓ.ም. በጻፋቸው ሁለት ደብዳቤዎች ያረጋገጡ ሲሆን፣ የተያዘበት ስኳር እንዲለቀቅለትም ጠይቋል፡፡
የክልሉ ንግድና ገበያ ልማት ቢሮውም ከኮርፖሬሽኑ የተጻፉለትን ደብዳቤዎች ስኳሩን ለወረሰው የወረጃርሶ ወረዳ ፖሊስ መምርያ ጽሕፈት ቤት አያይዞ፣ ስኳሩ እንዲለቀቅ ጥያቄ አቅርቧል፡፡
ሪፖርተር የወረዳውንም ሆነ የክልሉ ፖለስ ኮሚሽን አስተያየት ለማግኘት ያደረገው ሙከራ አልተሳካም፡፡
የኢስት አፍሪካ ቦትሊንግ ኩባንያ ኃላፊዎችም ቀድሞ የተወረሰው ስኳር ለተለያዩ የኅብረተሰብ ክፍሎች ስለ መከፋፈሉ እንደደረሳቸው ለሪፖርተር ገልጸዋል፡፡ ይሁን እንጂ ዘግይቶም ቢሆን የሁለቱን ተሽከርካሪዎች ጭነት ለማስመለስ ኩባንያው ጥረት እያደረገ መሆኑን ገልጿል፡፡
ከቅርብ ወራት ወዲህ በኦሮሚያና በአማራ ክልሎች በሕገወጥ መንገድ ሲዘዋወሩ የነበሩ ስኳር፣ ጨው፣ ዘይትና የተለያዩ ዕቃዎች መያዛቸው ይነገራል፡፡ በተለይ የኮንትሮባንድ ዝውውር ለመግታት በፀጥታ ኃይሎችና በነዋሪዎች እየተወሰደ ያለው ዕርምጃ በአዎንታዊ መንገድ ቢታይም፣ ሕጋዊንና ሕገወጡን በመለየት ረገድ ያለው አሠራር ጥያቄ ይነሳበታል የሚሉ አሉ፡፡
በጥቅምት ወር በምዕራብ ሸዋ ዞን በአምቦ ከተማ በመጓጓዝ ላይ የነበረ ስኳር ላለማሳለፍ በተፈጠረ ሁከት፣ ከአሥር በላይ ሰዎች መገደላቸው አይዘነጋም፡፡
  </TEXT>
</DOC>
<DOC>
 <DOCNO>287</DOCNO>
   <TEXT>
የታሸጉ ምግቦችና መጠጦች ምርጫዎቿ ናቸው።የዛን ዕለትም በቤተሰቡ መካከል ድንገት የደረሰው ጥቁር እንግዳ የእጆቹ ሲሳይ ለእሷም በረከት ይዞላት ነበርና ደስታዋ... ታደርገዋለች።መቼም በወቅቱ የነበራትን እርካታ ከእሷ ሌላ ማን ሊያውቀው ይችላል? ወዳጄ ጣፋጩን የለስላሳ መጠጥ ግማሽ ያህል እንዳዳረሰች ቀሪውን አጣጥማ ለማጠናቀቅ... ህመም ፍጥነቱን ጨምሮ በቁርጠት ስቃይ ማጣደፉን ቀጥሏል።የጓደኛዬ ጥርጣሬም እንዲሁ።እንደምንም ከህመሟ ታግላ ግማሽ ያደረሰችውን የለስላሳ እሽግ አነሳች ።
ጠቅላላ ምርት ያስመዘገበው ይህ ዘርፍ ነው፡፡ ከዚህም ዘርፍ የምግብ፣ የለስላሳ መጠጦች፣ የጨርቃ ጨርቅና የቆዳና ሌጦ ውጤቶች ይገኙበታል፡፡  ዘርፉ በዋነኛነት... ምርቶችም ጨርቃ ጨርቅ፣ የታሸገና የቀዘቀዘ ስጋ፣ በከፊል የተጨረሱ ቆዳና ሌጦ፣ ስኳርና ሞላሰስ፣ የእግር አልባሳት፣ ትንባሆ፣ ለስላሳ መጠጦች፣ ዘይት፣ ሰም
ከጠርሙሱ ውስጥ በግማሽ የሚታየውን ፈሳሽ ወደ ብርሃን አስጠግቶ መጠኑን አረጋገጠ። የለስላሳ መጠጥ ነበረበት። በስስ ፈገግታ እየተቻኮለ በጥብቅ የተዘጋውን ክዳን...። የጎዳናው ወጣት ግን ይህን ሁሉ ከምንም አልቆጠረውም። አንዴ ብቻ የተጎነጨለትን የለስላሳ መጠጥ ዕቃ አጥብቆ እንደያዘ ሥራውን በትኩረት ቀጥሏል። 
በእርግዝና ጊዜ አልኮልን አስወግዱ። አልኮል ያለግዜው መውለድን፣ የአዕምሮ እድገት ውስንነት፣ የልደት ጉድለቶች እና ዝቅተኛ  ክብደት ያላቸው የህጻናት ወሊድ ጋር የተያያዘ ነው። • ካፌይን በቀን ከ 300 ሚሊ ግራም  በላይ አለመውሰድ።  በተለያዩ መጠጦች ውስጥ ካፌይን ያለው ይዘት የሚወሰነው ጥቅም ላይ በሚውለው የቡና ፍሬ ወይም ቅጠልና እንዴት እንደተዘጋጀ ነው። 8 አውንስ ቡና በአማካይ ከ 150 ሚሊ ግራም ካፌይን ሲኖረው ጥቁር ሻይ ግን 80 ሚሊ ግራም አለው። የ 12 አውንስ ካፌይን ያለው አንድ ጠርሙስ የለስላሳ መጠጥ ከ 30 እስከ 60 ሚሊ ግራም ካፌይን የሚይዝ ይሆናል። ልብ በሉ፡- ቸኮሌት (በተለይ  ጠቆር ያለ ቸኮሌት) ካፌይን አለው - አንዳንድ ጊዜ ከፍተኛ መጠን። • በእርግዝና  ወቅት  በምግብ እና መድሐኒት ቁጥጥር ተቋም ተቀባይነት ያላገኙ አርቲፊሻል አጣፋጮች ወይም
ጫማዎች፣ ምቹ ካልሲዎች፣ የመሮጫ ትጥቅ፣ ጉልበት ሰጪ የለስላሳ መጠጦች በማራቶን ውድድር ተሳታፊ ለሚሆኑ አትሌቶች ወሳኝ ግብአቶች ናቸው፡፡ ለ22 ዓመቷ
  </TEXT>
</DOC>
<DOC>
 <DOCNO>288</DOCNO>
   <TEXT>
የጣፋጭ ለስላስ መጠጥ ቀረጥ
ምን ማለት ነው?
ከጃንዋሪ 1, 2018፣ ጀምሮ፣ በ በስያትል ውስጥ በሚሰራጩ
የስኳር - ጣፋጭነት ያላቸው የለስላሳ መጠጥ ምርቶች ግብር ይከፈልባቸውል።
የጣፋጭ ለስላሳ መጠጥ ቀረጥ በደንበኞች ላይ በቀጥታ የሚጨመር የሽያጭ ግብር
ክፍያ አይደለም። ይልቁንም፣ ይህ ቀረጥ አከፋፋዮች በSeattle (ስያትል) ከተማ
ውስጥ በሚያከፋፍሉት በስኳር የተሰሩ- ጣፋጭነት ያላቸው ምርቶቻቸው ላይ ግብር
እንዲከፍሉ ያደርጋል። የግብሩም መጠን በአንድ ounce 1.75 ሳንቲም ነው።
ደንበኞች የስኳር-ጣፋጭነት ባላቸው መጠጦች ላይ ዋጋው መጨመሩን ሊያይ ወይም
ላያዩ ይችላሉ። እንደ ግብር ከፋይ፣ አከፋፋዮች የተጨመረውን የለስላሳ
መጠጥ ቀረጥን ወደ ችርቻሮ ሻጮች ላይ መጨመርሆነ አለመጨመር
ይችላሉ። እንዲዚሁም፣ ችርቻሮ ሻጮች ዋጋውን በደንበኞች ላይ
መጨመር ወይም አለመጨመር ይችላሉ።
ግብር የሚከፈልባቸው
ለስላሳ መጠጦች
መደበኛ ለስላሳ
የኃይል እና የስፖርት መጠጦች
የፍራፍሬ መጠጦች
ጣፋጭነት ያላቸው ውኃዎች
በጣፋጭ ነገሩ የተሰሩ ቡና እና ሻይ
ጣፋጭ መጠጥ እና ጣፋጭ የሆኑ
ጠጣር ነገሮች ቡና ቤት፣ በምግብ
ቤቶች፣ እና በፍጥነት በሚዘጋጁ
ምግቦች ውስጥ የሚጨመሩ
ስያትል ይህን ቀረጥ ለምን አጸደቀች?
የተደረገው ጥናት የስኳር መጠጦች የስኳር በሽታ 2 ወደሚባለው እንደሚያመራ፣ የልብ
ህመም እና የልብ ድካም፣ የክብደት መጨመር እና የጥርስ መበስበስን ሊያስከትሉ
እንደሚችሉ አመልክቷል። የስኳር መጠጦችን ቀረጥ ማስከፈል ሽያጫቸውን እና
ፍጆታቸውን ይቀንሳል። ጤናማ የሆነ ምግብ የሚገኝበትን ዕድል ለመርዳት እና ነጭ
ያልሆኑ ማኅበረሰቦችን የሚገጥማቸውን የትምህርት አለመመጣጠንን ለመቀነስ ታልሞ
የተነሱን መርኃግብሮችን በገንዘብ ለመደገፍ ከስኳር የተሰሩ- ጣፋጭነት ካላቸው ሽያጭ
የሚገኘው ግብር የገቢ መጠንን ከፍ ያደርጋል።
ጣፋጭነት ያለው የለስላሳ መጠጥ ግብር ከሚከተሉት ውስጥ አንዱንም አያካትትም።
የተመጣጠነ መጠጦች፣ በጠርሙስ የታሸግ ውኃ፣ 100% ጭማቅ፣ ወተት (የአኩሪ
አተር፣ የሩዝ፣ የለውዝ፣ የኦቾሎኒን አካቶ)፣ ለመድኃኒትነት የሚውሉ የለስላሳ መጠጦች፣
የሕጻን ወይም የልጅ የዱቀት ወተት፣ እና የአልኮል መጠጦችን አያካትትም። 
ከዚህ ግብር የሚገኘው ገንዘብ የተመጣጠን ምግብን ለማቅረብ፣ ምግብን በቀላል ዋጋ ለመግዛት ለማስቻል፣ ለልጅነት ጊዜ ትምህርት፣
እና ለትምህርት መርኃግብሮች ድጋፍ ይውላል። ከተማው በ2018 ውስጥ ከቀረጡ $14.8 ሚሊዮን ለመሰብሰብ አስቧል። ገቢው
በሚከተሉት መንድገድ ይደለደላል፡
ለበለጠ መረጃ የሚከተለውን ድኅረገጽ ይጎብኙ፡
http://www.seattle.gov/sweetened-beverage-tax
ምድብ 2018
ኢንቨስትመንት
ጤናማ ምግብ
ለጤናማ እና ዋጋው አነስተኛ ለሆነ ምግብ እዽል ማስፋት፣ የምግብ ደኅንነት ልዩነት
ለማጥበብ፣ እና ጤናማ የተመጣጠነ የምግብ አማራጭን ለመስጠት። $3.8 ሚሊዮን
የልጅነት ትምህርት
ከተወለዱ ጊዜ ጀምሮ እስከ አምስት ዓመት ዕድሜ ያላቸው እና ቤተሰቦቻቸውን
አገልግሎት እንዲያገኙ ማስፋፋት፣ በማኅበራዊ፣ በዕድገት እና በትምህርት ዝግጁነት እና
ትምህርት ላይ አለመመጣጠንን ይቀንሳል።
$3.25 ሚሊዮን
ትምህርት
የሁለተኛ ደረጃ ትምህርት ቤት ተማሪዎችን ወደ ኮሌጅ፣ 13th Year (የ13ኛውን
የዓመት) መርኃግብር በ ሲያትል ኮሌጆችን፣ የክረምት ትምህርት፣ እና ለወጣቶች
የምክር እና ክትትል መርኃግብር በማዘጋጀት፣ ጥቁር ወንዶችን ያግዛል።
$2.57 ሚሊዮን
ለማኅበረሰብ አማካሪ ቦርድ አስተያየቶች የተተው ነው
የማኅበረሰብ አማካሪ ቦርድ ለካንቲባው እና ለከተማው መማክርት ይህ ገንዘብ እንዴት
ወጪ መደረግ እንዳለበት አስተያየቶችን ይሰጣል። $2.77 ሚሊዮን
ግምገማ
ም የለስላሳ መጠጥ ቀረጥ በምጣኔ ሀብቱ እና በጤና ባሕርያቶች ላይ የሚያመጣውን
ተጽእኖዎችን ቀጣይ ግምገማን ለማድረግ ይረዳል። $520,000
የአስተዳደር እና ሌሎች ወጪዎች
ገንዘቡ የለስላሳ መጠጥ ቀረጥን ተግባራዊ ለማድረግ የሚወጣ ወጪን፣ በቀረጡ ተጽእኖ
ውስጥ የሚወድቁትን ሠርተኞች የሥራ ሥልጠና ለመስጠት፣ እና ለማኅበረሰብ የአማካሪ
ቦርድ ሠራተኛው ድጋፍ ሰጪ እንዲሆን መርዳትን ያካትታል። ይህ መጠን አንድ ጊዜ
የቀረጥ አሰባሰቡን ሲስተም ለማስቀመጥ የሚያስፈልገው ወጪ $1.2 ሚሊዮን ይሆናል።
$
  </TEXT>
</DOC>
<DOC>
 <DOCNO>289</DOCNO>
   <TEXT>
ስኳር የበዛባቸው የለስላሳ መጠጦች የልብ ህመም ተጋላጭነትን ከፍ ያደርጋሉ- ጥናት
By Editor1 - March 23, 20180292
FacebookWhatsAppViberPrint
ዕድሜዎ ከ45 ዓመት በላይ ነው? ስኳር ያለው የለስላሳ መጠጥ በየዕለቱ ይጎነጫሉ? እድሜዎን ሊያሳጥር ስለሚችል ይጠንቀቁ ይልዎታል አዲሱ ጥናት።
ይህ ጥናት በየዕለቱ የስኳር ይዘት ያላቸው ለስላሳ መጠጦችን በሚጠጡ ዕድሜያቸው ከ45 ዓመት በላይ በሆኑ ግለሰቦች ላይ ነው ያተኮረው።
በአሜሪካዋ አትላንታበሚገኘው ኤሞሪ ዪቨርሲቱ የተካሄደው ጥናቱ ለ6 ዓመታት ሲሰራበት መቆየቱን ተመራማሪዎች ገልጸዋል።
በውጤቱም ጣፋጭ የሆኑ ስኳር የተቀላቀለባቸው መጠጦች በልብ በሽታ የመያዝ ዕድልን በእጥፍ እንደሚጨምሩ ተደርሶበታል ይላሉ ተመራማሪዎች።
በተጨማሪም የስኳር ይዘት ያላቸውንም ምግቦች የተመለከቱ ቢሆንም ጉዳቱ የመጡጥን ያህል ያለመሆኑንም ደርሰውበታል፡፡
ከተመራማሪዎቹ መካከል ረዳት ፕሮፌሰር ጂን ዌልሽ፥ መጠጦች የተለየ አደጋ ይፈጥራሉ ብለዋል።
ይህ የሆነው ካሎሪ በፈሳሽ መልክ ሲቀርብ በጉበት አማካኝነት ስለሚዋሃድ ነው የሚል ማብራሪያም ሰጥተዋል።
ተመራማሪዎቹ በጥናቱ 18 ሺህ ሰዎችን ያካተቱ ሲሆን÷ ለጥናቱ እርግጠኛነት ሲባል የልብ ህመምተኞችንና የስኳር በሽተኞች በጥናቱ ላይ አልተካተቱም ተብሏል፡፡
በጥናቱ ውጤትም የስኳር ይዘት ያላቸው መጠጦችን የሚያዘወትሩ ግለሰቦች ከማይጠጡት ይልቅ ከእጥፍ በላይ በልብ ህመም የመጋለጥ ዕድላቸው የሰፋ መሆኑን ደርሰንበታል ብለዋል ተመራማሪዎቹ።
ተመራማሪዎቹ በመጨረሻም ለጤናዎ ይጠንቀቁ ፤የስኳር ይዘት ያላቸውን መጠጦች በልክ ያድርጉ የሚል ምክርም አክለዋል።
  </TEXT>
</DOC>
<DOC>
 <DOCNO>290</DOCNO>
   <TEXT>
ዚበም የለስላሳ መጠጦች አምራች ድርጅት
ወኪል አከፋፈይ  እንፈልጋለን
ዚበም የለስላሳ መጠጦች አምራች ድርጅት በቅርብ ጊዜ ውስጥ የዝግጅት ምዕራፍን ጨርሶ ከ700 ሔክቶ ሊትር በላይ የማምረት አቅም ያላቸው ዘመናዊ ማሽኖችን በመያዝ ለደንበኞቹና ለተጠቃሚዎቹ ምርቶቹን በማቅረብ ላይ ይገኛል፡፡ በአሁኑ ሰዓት በገበያ ላይ እያቀረብናቸው ያሉት ምርቶች መልካም ሞሪንጋ የለስላሳ መጠጥ፣ መልካም ባለጋዝ ውኃ እና መልካም የተጣራ ውኃ ሲሆኑ በቅርቡም መልካም ከርከዴ እና መልካም ፖሽን የለስላሳ መጠጦችን ወደ ገበያ እናቀርባለን፡፡ በመሆኑም በአዲስ አበባና በአገር አቀፍ ደረጃ ምርቶቹን ከፋብሪካ ተቀብለው የሚያከፋፍሉለት ወኪሎችን ይፈልጋል፡፡
የድርጅቱን ያወጣውን መስፈርት አሟልታችሁ ወኪል አከፋፋይ መሆን የምትፈልጉ ተፎካካሪዎች ወኪሎች ቦሌ መድኃኒዓለም ኦሮሚያ ሕንፃ፣ 2ኛ ፎቅ፣ ቢሮ ቁጥር 209ሀ፣ በአካል በመቅረብ እንድታናግሩ ይጋብዛል፡፡
የለስላሳ መጠጦችና የካንሰር ዝምድና
July 16, 201940
Share
ካንሰር በአለማችን እጅግ አስቸጋሪና ህይወት ቀጣፊ እየሆኑ ከመጡ በሽታዎች ውስጥ አንዱ መሆኑ ይታወቃል፡፡ ከቅርብ ጊዜ ወዲህ የወጡ አለም አቀፍ መረጃዎች እንደሚያሳዩት የካንሰር ህመም በአሁኑ ወቅት ኤች አይቪ ኤድስ፣ሳምባ ነቀርሳና የወባ በሽታዎች በጋራ እያደረሱ ካሉት ሞት በላይ የሰዎችን ህይወት በከፍተኛ ደረጃ እየቀጠፈ ይገኛል፡፡ በሽታው በቂ ቁጥጥር ካልተደረገበትም በ20 አመት ጊዜ ውስጥ በየአመቱ 24 ሚሊዮን ለሚጠጉ የአለማችን ሰዎች ሞት ምክንያት ይሆናል ተብሎ ይገመታል፡፡
በኢትዮጵያም በየአመቱ ከ67 ሺ በላይ ሰዎች በካንሰር ህመም እንደሚያዙና ባለው የህክምና አገልግሎት ውስንነት ምክንያት 44 ሺ ያህሉ ተገቢውን ህክምና ሳያገኙ እንደሚሞቱ መረጃዎች ያመለክታሉ፡፡ በቅርቡ የወጡ ጥናቶች እንደሚየሳዩት ደግሞ በኢትዮጵያ 52 በመቶ የሚሆነው ሞት የሚከሰተው ተላላፊ ባልሆኑ በሽታዎች ምክንያት ሲሆን፣ ከዚህ ውስጥ 5 ነጥብ 8 በመቶ የሚሆነውን የሞት መጠን የካንሰር ህመም ይሸፈናል፡፡
የካንሰር ህመምን ለመከላከልና ለመቆጣጠር በየጊዜው የሚደረገው ጥረት እጅግ ፈታኝና እልህ አስጨራሽ እየሆነ ቢመጣም አሁንም በህመሙ ላይ የሚደረጉ ጥናትና ምርምሮች ተጠናክረው ቀጥለዋል፡፡ ከሰሞኑም ተቀማጭነቱን በፈረንሳይ ያደረገው የሶርባን ዩኒቨርሰቲ ተመራማሪዎች ቡድን በለስላሳ መጠጦችና ካንሰር ህመም መካከል ባለው ግንኙነት ዙሪያ ምርምር በማካሄድ ከውጤት ላይ መድረሳቸውን ሳይንስ ዴይሊ ይፋ አድርጓል፡፡
በብሪቲሽ ሜዲካል ጆርናል የታተመው ይህ የምርምር ውጤት የስኳር መጠናቸው ከ5 በመቶ በላይ የሆኑ ስኳር ያልተጨመረባቸውን ጨምሮ የፍራፍሬ ጭማቂዎች፣ የለስላሳ መጠጦች፣ ለስላሳ ወተቶች፣ ሃይል ሰጪ መጠጦች፣ እንዲሁም የስኳር ይዘት ያላቸው ቡናና ሻይ በከፍተኛ ደረጃ መጠቀም በካንሰር ህመም ከመያዝ እድል ጋር ግንኙነት ሊኖረው እንደሚችል ጠቁሟል፡፡
ምንም እንኳን ለስላሳ መጠጦችን አብዝቶ መጠቀም ምን ያህል ለካንሰር ህመም ሊያጋልጥ እንደሚችል አሁንም ተጨማሪ ማረጋገጫዎችን የሚጠይቅ ቢሆንም ፣የተገኘው የምርምር ውጤት ግን በተለይ ከፍተኛ ቀረጥ በመጣልና የገበያ ገደብ በማበጀት የለስላሳ መጠጥ ፍጆታዎችን መቀነስ ምን አልባት በካንሰር ህመም የመያዝ እድልን ዝቅ  በማድረግ ረገድ አስታዋፅኦ ሊያበረክት እንደሚችል ተገምቷል፡፡
በአለም አቀፍ ደረጃ ለስላሳ መጠጦችን የመጠቀም ሁኔታ በመጨረሻዎቹ ጥቂት አስርት አመታት እየጨመረ መሆኑን ሳይንስ ዳይሊ ያስታወሰ ሲሆን፣ ይህም ለሰውነት ያለቅጥ መወፈርና በኋላ ደግሞ በተለያዩ የካንሰር ህመሞች የመያዝ እድልን እንደሚያሰፋ አስታውቋል፡፡ ይሁንና ለስላሳ መጠጦች ለካንሰር የመጋለጥ እድልን ምን ያህል ከፍ ሊያደርጉ እንደሚችሉ የሚያሳዩ የምርምር ስራዎች አሁንም ውስን መሆናቸውን ገልጧል፡፡
የምርምር ቡድኑ ለስላሳ መጠጦችን አብዝቶ መጠቀም ምን ያህል ለሁሉም የካንሰር አይነቶች በተለይ ደግሞ ለጡት፣ ለፕሮስቴትና ኮሎሬክታል ካንሰር ሊያጋልጡ እንደሚችሉና ከነዚህ የካንሰር አይነቶች ጋር ያላቸውን ግንኙነት ለመገምገም ሞክሯል፡፡
የቡድኑ የምርምር ግኝት መሰረት ያደረገው 101 ሺ 257 በሚሆኑ አዋቂ ፈረንሳውያን ላይ ሲሆን፤ አብዛኛዎቹ በአማካይ በ42 የእድሜ ክልል ውስጥ የሚገኙና 21 በመቶዎች ወንዶች 79 በመቶዎቹ ደግሞ ሴቶች ናቸው፡፡ የጥናቱ ተሳታፊዎች ከሃያ አራት ሰአታት ውስጥ ቢያንስ ሁለቱን ሰዓት ከ(2009-2018) ለዘጠኝ አመታት ሲወስዷቸው የነበሩ 3 ሺህ 3 መቶ የተለያዩ የምግብ እና የመጠጥ ዓይነቶችን ለመከታተል የተዘጋጁ መጠይቆችን በኦን ላይን ሞልቶ ለማጠናቀቅ አሳልፈዋል፡፡
በመቀጠልም የለስላሳ መጠጦችና በሰው ሰራሽ መንገድ የሚዘጋጁ ለስላሳ የምግብ መጠጦች የቀን ፍጆታ ተሰልተው በተሳታፊዎች ሪፖርት የተደረገው የመጀመሪያው የካንሰር ህመም በህክምና መዝገብ ከተረጋገጠ በኋላ የጤና መድህን ብሄራዊ ኢንሹራንስ ዳታ ማእከል ውስጥ እንዲገባ ተደርጓል፡፡ በርካታና የታወቁ ለካንሰር ህመም አጋላጭ ሊሆኑ የሚችሉ ሁኔታዎች በተለይም እድሜ፣ ፆታ፣ የትምህርት ደረጃ፣ የቤተሰብ የካንሰር ህመም ታሪክ፣ የማጨስ ደረጃና የአካል እንቅስቃሴ ደረጃዎች ከግምት ውስጥ ገብተዋል፡፡
በዚሁ መሰረት አማካይ የለስላሳ መጠጦች የቀን ፍጆታ ከሴቶች ይልቅ በወንዶች ላይ ከፍ እንደሚል በምርምሩ ተረጋግጧል፡፡ ወንዶች 90 ነጥብ 3 ሚሊ ሊትር ለስላሳ መጠጦችን በቀን ሲወስዱ ሴቶች ደግሞ 74 ነጥብ 6 ሚሊ ሊትር እንደሚጠቀሙ ታውቋል፡፡ በክትትሉም 2ሺ 193 የመጀመሪያ የካንሰር ኬዞች በምርመራ የተረጋገጡ ሲሆን፣ 693 የጡት ካንሰር፣ 291 የፕሮስቴት ካንሰር እንዲሁም 166 ኮሎሬክታል ካንሰር መሆናቸውን ለማወቅ ተችሏል፡፡ በካንሰር ምርመራ ላይ የነበረው አማካይ አድሜም 59 መሆኑ ታውቋል፡፡
የምርምሩ ውጤት እንደሚያሳየውም በቀን 100 ሚሊ ሊትር ለስላሳ መጠጦችን መውሰድና ይህን ፍጆታ ከፍ ማድረግ በ18 በመቶ በካንሰር ህመም የመያዝ እድልን ይጨምራል፡፡ 22 በመቶ ደግሞ በጡት ካንሰር የመያዝ እድልን  መጠጥ አይነቶቹ ወደ ፍራፍሬ ጭማቂዎችና ወደሌሎች ለስላሳ መጠጦች ተበታትነው ሲታዩ ደግሞ የሁለቱም ለስላሳ መጠጥ ፍጆታ ከሁሉም የካንሰር ተጋላጭነት ጋር ይገናኛል፡፡ ለስላሳ መጠጦች ከፕሮስቴትና ኮሎሬክታል የካንሰር አይነቶች ጋር ግንኙነት እንደሌላቸው በምርምር ውጤቱ የተገለፀ ሲሆን የነዚህ የካንሰር አይነቶች መገኛ ቁጥር አነስተኛ እንደነበር ተጠቁሟል፡፡
በንፅፅርም በሰው ሰራሽ መንገድ እንዲጣፍጡ የተደረጉ የምግብ መጠጦች ለካንሰር ከማጋለጥ አኳያ ግንኙነት እንደሌላቸው የምርምር ውጤቱ ያለመከተ ቢሆንም፣ በዚህ ናሙና ውስጥ ዝቅተኛ ፍጆታ እንዳለ ከምርምሩ ተሳታፊዎች የተገኘ ምላሽ በመኖሩ ውጤቱን በመተርጎም ረገድ ጥንቃቄ መወሰድ እንደሚገባው የምርምሩ መሪ አስታውቀዋል፡፡
በለስላሳ መጠጦች ውስጥ ያለው ስኳር በተለይ በጉበትና ጣፊያ ውስጥ በሚገኘው /visceral fat/ ፣ በደም ውስጥ በሚገኘው የስኳር መጠን /In­flammatory markers/ ላይ በጎ ያልሆነ ተፅእኖ እንዳለውና ይህም በካንሰር የመያዝ እድልን ከፍ ሊያድርግ እንደሚችል ለምርምሩ ውጤቶች አስረጂ መሆናቸው ተገልጿል፡፡ በለስላሳ መጠጦች ውስጥ የሚገኙ ሌሎች የኬሚካል ውህዶችም ለካንሰር በማጋለጥ ረገድ የራሳቸውን ሚና እንደሚጫወቱ በምርምሩ ተጠቅሷል፡፡
ምርምሩ የቅኝት ጥናት በመሆኑና አዳዲስ የካንሰር ህመሞች ዋነኛ ምክንያታቸውን በትክክል ለመለየትና ለማሳየት ዋስትና ሊሆን ባይችልም በጥናቱ የተወሰደው ናሙና ትልቅ በመሆኑ ተመራማሪዎቹ ለካንሰር ስፋት ያላቸው ምክንያቶች ሊኖሩ እንደሚችሉ ማሳያዎችን ለማስቀመጥ ሞክረዋል፡፡ ከብዙ ሙከራዎች በኋላ የምርምሩ ውጤቶች በአብዛኛው ያልተለወጡ መሆናቸውም ግኝቱ ጥብቅ ምልከታና ፍተሻ የተካሄደበት መሆኑ ተጠቁሟል፡፡ ውጤቶቹ ተደጋጋሚና ስፋት ያላቸው ተጨማሪ ጥናቶችን እንደሚፈልግም ተመላክቷል፡፡
በምርምሩ የተገኘው ጥሬ ሃቅ የተቀነባበሩ የፍራፍሬ ጭማቂዎችን ጨምሮ የለስላሳ መጠጦችን ፍጆታ ለመቀነስ በአሁኑ ወቅት ካለው የስነ ምግብ ምክረሃሳብ ጋር የሚዛመድና በለስላሳ መጠጦች ላይ ያተኮረ የቀረጥ ጭማሪና የገበያ ገደብ እንዲኖር ብሎም የፖሊሲ ርምጃ በመውሰድ የካንሰር የመከሰት እድልን ለመቀነስ ያስችላል ሲል የምርምር ቡድኑ ገልጿል፡፡
  </TEXT>
</DOC>
<DOC>
 <DOCNO>291</DOCNO>
   <TEXT>
ለስላሳ መጠጥ አዘውትሮ መጠጣት ከሕይወት እልፈት ጋር ይያዛል ወይ?
ከዚህ ቀደም በጎሽ ድረ ገፅ፣ ቬፒንግ ሰለሚባለው ኤሌትሪክ ሲጋረ አደገኘነት ቀድም ብለን ለማሰጠንቀቅ ሞክረን ነበር፡፡ አሁን ግን ጉዳቱ በአደባባይ ስለወጣ፣ ብዙ የታመሙ ሰዎች መኖራቸውና እሰከ አሁን ድረስ በዚህ ምክንያት የስድስት ሰዎቸ ህይወት ማለፉ ግልፅ ስለሆነ፣ የአሜሪካ መንግሥት ርምጃ መውሰድ እንዳለበት ተነግሯል፡፡ የኒው ዮርክ መንግሥት ግን በዚህ የኤሌክትሮኒክ ሲጋራ ውስጥ የሚጨመሩ አጣፋጭ ነገሮች እንዲወገዱ በህግ ሊያፀና ነው፡፡
       በዚህ ርዕስ ደግሞ ሌላው ለጤንነትና ለሕይወት አስጊ የሆነውን ነገር በጥናት አስደግፈን ለአንባብያን አቅርበናል፡፡ መንግስት ርምጃ እስኪወስድ መጠበቅ አስፈላጊም አይሆንም፤ ጉዳቱን ተገንዝቦ የራስንና የቤተ ዘመድን ጤንነትና ሕይወት መጠበቅ ይጠቅማል፡፡
      ከላይ የተነሳው ጥያቄ አድገዋል በሚባሉ አገሮች በህዝብ ውስጥ በጉልህ ባይገለፅም የጉርምርምታ መንስኤ እንደሆነ ይታወቃል፡፡
      ወደ ጥያቄው ስንመለስ፣ ለስለሳ መጠጥ አዘውትሮ መጠጣት ለአጠቃላይ ሕይወት ማለፍ ሰበብ ነው ወይ? ወይስ ደግሞ በራሱ የተወሰኑ ቸግሮች በማስከተል ለሕይወት ማለፍ ምክንያት ነው ወይ? ይህንን ጥያቄ ለመመለስ፣ አጥኝዎቹ በአስር የአውሮፓ አገሮች፣ ከህዝብ በሚሰበሰብ መረጃ፣ የ451 743 ሰዎች ያሉበት ክትትል የሚደረግበት የጥናት ቡድን ነው የተመለከቱት፡፡ በዚህ የሰዎች ክትትል የታየውን ውጤት ነው ያካፈሉት፡፡ የውጤቱ ጭብጥ የሚለው፣ በስኳር የጣፈጡ ለስላሳ መጠጦችንና በአርቴፊሻል ማጣፈጫዎች የተሠሩ ለስላሳ መጠጦችን ማዘውተር፣ በማንኛውም ምክንያት ለህይወት ማለፍ አደጋ ከሚያሰከትሉ ሰበቦች ጋር የተያያዘ መሆኑን ነው፡፡ ሁለቱ አይነቶች የለስላሳ መጠጦች በየግላቸው ሲታዩ፣ በአርቴፊሻል ማጣፈጫ የተሰሩ የለስላሳ መጠጦች በልብና በደም ሥር ምክንያት ከሚከሰተው የሕይወት ማለፍ ጋር የተያያዙ ሲሆን፤ በሰኳር ማጣፈጫነት የተሠሩት መጠጦች ደግሞ በጨጓራና በአንጀት ምክንያት ከሚከሰተው የሕይወት እልፈት ጋር የተያያዙ መሆናቸውን ጥናቱ ያስታውቃል፡፡
     እንደውነቱ ከሆነ የዚህ ጥናት ውጤት፣ ለአጠቃላይ ህዝብ ጤንነት ለሚጨነቁ ሰዎችና ባለሙያተኞች እንግዳ አይደለም፡፡ እንዲያውም የነዚህን የለስላሳ መጠጦች አጠቃቀም ለመቀነስ በሚደረገው ጥረት ድጋፍ የሚሰጥ ግኝት ነው፡፡  
      ስለጥናቱ ትንሽ ላካፍላችሁ፡፡ የዚህ ጥናት ውጤት የቀረበው JAMA በሚባለው ታዋቂ የህክምና መፅሄት ስለሆነ፣ ሰለ መረጃው ተቀባይነት ጥያቄ የሚነሳ አይመስለኝም፡፡ የዚህ መፅሄት አዘጋጆች፣ እንደዚህ ለህትመት የሚላክላቸውን ጥናት ለማተም ፈቃድ ከመሥጠታቸው በፊት እንዴት እንደሚመረምሩ፣ ብቃቱን ወይም ሳይንሳዊነቱን እንዴት እንደሚፈትሹ ራሴ ምስክር መሆን እችላለሁ፡፡ 
      የዚህ ጥናት ውጤት የመጣው፣ ከላይ እንደተጠቀሰው፣ በህዝብ ደረጃ ክትትል ወይም በጥናት ከሚሳተፉ ቁጥራቸው 451 743 ሰዎች ነው፡፡ የዚህ የህዝብ ጥናት ቡድን በምህፃረ ቃል፣ EPIC (European Prospective Investigation into Caner and Nutrition) ይባላል፡፡ በነገራችን ላይ በአደጉ አገሮች፣ እንደዚህ ህዝብ ተሳታፊ የሆነባቸው ለተለያዩ የጤና ችግሮች ክትትል የሚደረግባቸው የህብረተሰብ ክፍሎች አሉ፡፡ ጥናቱ፣ በፈቃደኝነት የተመሠረተ ሲሆን፣ በአብዛኛው፣ መረጃ በመሰብሰብ የተወሰነ ነው፡፡ ምርምር አይደለም፡፡ ከላይ የተጠቀሰው ቡድን በአስር አውሮፓ አገሮች የተዘረጋ ጥናት ሲሆን፣ እነሱም፤
 (ዴንማርክ፣ ፈረንሳይ፣ ጀርመን፣ ግሪክ፣ ኢጣልያ፣ ኔዘር ላንድሰ፣ ኖርዌይ፣ ሰፔይን፣ ስዊድንና ዩናይትድ ኪንግደም ናቸው)፡፡ ጥናቱ ሲጀመር፣ የካንሰር፣ የስኳር በሽታ፣ የልብ ህመም፣ ሰትሮክ አለብን ብለው ሪፖርት ያደረጉ ሰዎች ከጥነቱ እንዲገለሉ ተደረገ፡፡ በተጨማሪም የለሰላሳ መጠጥ አጠጣቸወን በደንብ መግለፅ ያልቻሉ ወይም ሪፖርት ማድረግ ያልቻሉ ሰዎች እንዲሁ ከጥናቱ ተገለሉ፡፡ ሰለዚህ ክትትል ላይ የቀሩት ሰዎች ቁጥር 521 330 ነው፡፡ 
     ትንሽም ወደ ጥናቱ ጠለቅ ብለን ስናይ፣ የጥናቱ ተሳታፊዎች ገፅታ ይህን ይመስላል፤
     አማካይ ዕድሜ 50.8 አመት፣ 71.1 ፐርሰንት ሴቶች፣ አማካይ የክትትል ጊዜ 16.4 አመታት ነው፡፡ የጥናቱ ዘመን፣ ከ ጥር 1፣ 1992 (የአውሮፓ አቆጣጠር) እሰከ ታህሳስ 31፣ 2018 ድረስ ባለው ጊዜ ውስጥ ነው፡፡
      በነዚህ ለጥናቱ ተሳታፊ ከሆኑ ሰዎች መሀከል 41 693 ሰዎች ሞተዋል፡፡ እንግዲህ እነዚህ ሕይወታቸው ያለፉ ሰዎችን አመጋገብና አጠጣጥ በዝርዝር በመመልከት ነው ከለስላሳ መጠጦች ጋር ግንኙነት እንዳለው የተመሠረተው፡፡ የጥናቱን ውጤት ስንመለከት፣ በቀን ከሁለት ብርጭቆ በላይ የለስላሳ መጠጥ የሚያዘውትሩ ሰዎች በወር ከአንድ ብርጭቆ በታች ከሚጠጡ ሰዎች በበለጠ በቁጥር ወይም በስታትሰቲክ ሲደግፍ ግንኙነት አለው ተብሎ መረጃ የሚጠቀስበት ደረጃ፣ ከሞቱት መሀል ለስላሳ መጠጡን ያዘወተሩ ሰዎች ቁጥር ከፍ ያለ ነው፡፡ 
    በርግጥ ዝርዝሩን ለአንባቢ ማቅረብ አሰልቺም ሰለሚሆን፣ የዚህን ጥናት ማጠቃለያውን ስንመለከት፤ በአርቲፊሻል ማጣፈጫም ይሁን በስኳር ማጣፈጫነት የተሠሩ ለስላሳ መጠጦችን ማዘውተር፣ ለህይወት እልፈት ምክንያት ከሚሆኑ ከሁሉም ነገሮች ጋር የተያያዘ መሆኑን ነው፡፡ መጠጦችን የሚያዘውተሩ ሰዎች በምንም ምክንያት ህይወታቸው ቢያልፍም ለስላሳ መጠጦቹን ማዘውተራቸው አባባሽ ሆኖ መገኘቱን ነው፡፡ጆሮ ያለው ይስማ፡፡ አካፍሉ፡፡ 
ምንጭ 
September 3, 2019 
doi:10.1001/jamainternmed.2019.2478
ለትርፍ ሲባል እንዴት መርዝ ይጨሳል? ሳያናይድ ተገኘበት! 10/06/2019
የኤሌክትሪክ ሲጋራና መዘዙን በህግ እሰኪለከል ድረስ እኔም ከመምከር አልቆጠብም፡፡ የምትከታተሉ ሰዎች ካላችሁ፣ ህዝቡም እየነቃ፣ መንግሥትም ጠበቅ ያለ ርምጃ እየወሰደ ነው፡፡ ለመሆኑ፣ የዚህ ቬፒንግ ወይም ኢ-ሲጋራ (e-Cigarettes) የሚባለው ጣዕም የሚሠጡ ተጨማሪ ነገሮች እንዴት ሊፈቀዱ ቻሉ?
እንደ ሎስ አንጀለስ ታይምስ ጋዜጣ ዘገባ፣ በ2015 FDA, የአሜሪካው የምግብና የመድሐኒት አስተዳደር (e-Cigarettes) የሚጨመሩ ማጣፈጫዎችን ለመከልከል ያደረገው የመጀመሪያው ጥረት በባለሀብቶቹ ታፍኖ እንዲቀር ተደርጓል፡፡ በዚያው አመት፣ ከመቶ በላይ የሚሆኑ የትምባሆ ኩባንያ ወኪሎች እና አንዳንድ አነስተኛ ቢዝነስ የሚባሉ ቡድኖች፣ Office of Management and Budget ከሚባለው ድርጅት ባለሥልጣኖች ጋር ስብሰባ ያደርጋሉ፡፡ ይህ ድርጅት፣ ከፍተኛ የሆኑ ህጎች ሲደነገጉ በኢኮኖሚው ላይ የሚያስከትሉትን ግፊት ወይም ውጤት የሚመረምር ነው፡፡ በዚህ ስብሰባ ከተሳተፉት፣ የትምባሆ ኢንዱስትሪ ጠበቆች፣ ለኢ-ሲጋራ ማጣፈጫ የሚያመርቱ ኩባንያ ጠበቆች፣ እናም የምግብና የመድሐኒት አስተዳደሩ FDA በማጣፈዎች ላይ ያደረገውን ጥናት (research) ውድቅ ለማድረግ የሚጥሩ፣ ገንዘብ የሚከፈላቸው ምሁራኖችንም ይጨምራል፡፡ በግንቦት 2016 FDA፣ ትምባሆን በተመለከተ፣ ህግ ሲያወጣ፣ ማጣፈጫዎቹን የሚከለክለውን መመሪያ ትቶ ነበር፡፡ በጊዜው የነበሩት FDA ባለሥልጣኖች፣ ማጣፈጫዎች ቢከለከሉ በኢኮኖሚው ላይ የሚያሰከትለውን ግፊት ለማጥናት ከፍተኛ ትግል እንዳደረጉ ገለፁ፡፡ ያም በፕሬዚደንት ኦባማ ጊዜ ነበር፡፡ እንደነሱ አባባል፣ የሳይንስ ምርምር ለሚያደርጉ ድርጅቶች ክብር ቢኖራቸውም፣ በዚህ ጉዳይ ላይ የተነሳው ጥያቄ፣ የጥናቱ ውጤት ግልፅ ስላልሆነ (በነሱ አባባል ነው፣ የኢ-ሲጋራ በተያያዘ ያሉ ንግድ ቤቶችን ጠቅላላ መዝጋት ተገቢ ነው ወይ? ብለው ነበር፡፡ ሰለዚህ ከላይ እንደተጠቀሰው፣ በኢንዱስትሪ ጠበቆች ተፅዕመፐ አማካኝነት፣ ያሰቡትን ማድረግ ሰላልቻሉ፣ የወሰዱት አማራጭ ሁኔታው በዝግታ እንዲታይ ነው፡፡
መንግሥት ተቀየረና፣ አሁን በሥልጣን ላይ ያሉት ፕሪዚዳንት ሲተኩ፣ በ ኢ-ሲጋራዎች ማጣፈጫዎች ላይ ሊወሰድ የነበረው ጠበቅ ያለ ህግ አስከ 2021 ድረስ አይሰራም ወይም አይጀመርም ብለው አስታወቁ፡፡ ሰውየው፣ እንደዚህ አይነቶችን ህግጋት ሲሽሩ ወይም ሲያዘገዩ ይህ የመጀመሪያው አይደለም፡፡ እንግዲህ ከዚህ ቀጥሎ ያለውን ማንበብ፣ ህጉ ተፈፃሚ ቢሆን፣ ማጠፈጨዎቹ ቢከለከሉ ኖሮ የሚያስብል ድምዳሜ ያደርሳል፡፡ አትራፊዎች፣ በመንግሥት ህግጋት ላይ ምን አይነት ተፅዕኖ እንደሚፈጥሩ አንድ ምሳሌ ይሆናል፡፡
ሰሞኑን በመገናኛ ብዙሃን እንደሚጠቀሰው፣ ይህንን ኢ-ሰጃራ የሚጠቀሙ ሰዎች በከፍተኛ ቁጥር እየታመሙ፣ ህይወታቸውም እያለፈ እንደሆነ መገንዘብ ያስፈልጋል፡፡ በጎሽ ድረ ገፅ፣ ስለዚህ ጉዳይ ቀደም ብለን ለማስጠንቀቅ ሞክረናል፡፡ ይህ ፅሁፍ አስከወጣበት እስካለፈው ሳምንት ድረስ፣ ይህን ቬፒንግ ከሚጠቀሙ ሰዎች፣ 805 ታመው ሆስፒታል የገቡ ሲሆን፣ 16 ሰዎች ደግሞ ሕይወታቸው አልፏል፡፡ ቁጥሩ እየጨመረ የሚሄድ ነው የሚመስለው፡፡
የህመምና የሞት ምክንያቱን ለማጣራት፣ ትልቁ የዜና አውታር ኤን ቢ ሲ፣ በራሱ ለቦራቶሮች ጥናት ያካሂዳል፡፡ አይ አገር! (የዜና አውታር ራሱ ጥናት የሚያደርግበት፤ ምክንያቱም ኢንዱስትሪው አትራፊ ስለሆነም አይታመንም)፡፡ የኛ አገር ጋዜጠኛ ተብየዎች፣ ጥናቱ ቀርቶ በመረጃ የተደገፈ፣ ግራ ቀኙን ያዳመጠ ዜና ቢያስተላልፉ፣ ምሬትና ጥላቻው በቀነሰ ነበር፡፡ አክቲቪስትና ጋዜጠኛ ሲደባለቅ ነው ነገር የተበላሸው፡፡ ማሞ ሌላ መታወቂያ ሌላ ይባል የለ፡፡ ይህ የኔ አስተያየት ነው፡፡ ልተንፍስ ብዬ ነው፡፡
ወደ ጥናቱ ልመልሳችሁ፡፡ በዚህ ጥናት፣ በጎዳና ላይ የሚሸጡ ማጣፈጨዎችን ናሙና ሰበሰቡ፡፡ እናም ከጎዳና ላይ ከሚሸጡት የተሰበሰቡት ናሙናዎች በሙሉ፣ ሲመረመሩ፣ ያም ለተባይ ማጥፊያ የሚውሉ ኬሚካሎች በውስጣቸው ይኖር ይሆን ተብሎ ነው፡፡ ታዲያ ሁሉም ከጎዳና የተሰበሰቡት ናሙናዎች፣ በሚያሳዝን ሁኔታ፣ ለፈንገስ ማጥፊያ የሚውል ኬሚካል ስሙም ማይክሎቡታኒል የተባለ ኮምፓውንድ ይገኝባቸዋል፡፡ አሁን ልብ በሉ፣ ይህ ኮምፓውንድ በእሳት ሲለኮስ ወደ ሀይድሮጀን ሳያናይድ ወደ ተባለ ኬሚካል ይቀየራል፡፡ ሳያናይድ፣ የምታውቁ ከሆነ፣ በትንሹ እንኳን ሰዎች ከተጋለጡ ለሕይወት እልፈት የሚዳርግ፣ ምን አግደረደረኝ፣ ሰው የሚገድል ኮምፓውንድ ነው፡፡ የዛሬ ስንት አመታት፣ በኢትዮጵያ፣ ወጣቶች ላመኑበት ትግል ሲታገሉ፣ ከተያዙ ሚስጥር እንዳያወጡ ሳያናይድ እየዋጡ ራሳቸውን ያጠፉ ነበር፡፡ ይባላል፡፡ የደርግ መርማሪዎችም ይህንን ያውቁ ኖሮ፣ ያሠሩት ሰው እልም ስልም ሲልባቸው፣ ሎሚ ይግቱ ነበር፡፡ መርዝ ውጦ ይሆናል ብለው ነው፡፡ ይሄኛውን በደንብ አውቃለሁ፡፡
በሌላ ጥናት፣ ሌላ ድርጅት፣ መንገድ ዳር በህግ ወጥ (ብላክ ማርኬት) የሚሸጡና ከፋብሪካ የሚወጡ ሀሽሽ (ማሪዋና) ያለባቸውን ማጣፈጫዎች በመመርመር ያገኙት፣ በብላክ ማርኬት ከሚሸጡት፣ ከአስራ አምስት ናሙናዎቸ በአስራ ሶስቱ ቫይታሚን ኢ ተገኝቶባቸዋል፡፡ በጭስ መልክ ሲገባ፣ ይህ ቫይታሚን ኢ ለህመም ይዳርጋሉ ከሚባሉት ኮምፓውንዶች አንዱ ነው፡፡ በሚዋጥ መልክ ለአንዳንድ በሽታዎች የሚታዘዝ ነው፡፡ እኔም የማዝበት ሁኔታ አለ፡፡ ግን በጭስ አይደለም፡፡ ከነዚህ ናሙናዎች በአስሩ ደግሞ፣ ያ ከላይ የተጠቀሰው ማይክሎቡታኒል ተገኝቶባቸዋል፡፡ ልብ ካላችሁ ይህ ኮምፓውንድ ሲቃጠል ወደ ሳያናይድ ይቀየራል፡፡ እኔም ካገር በፊት፣ ይህ ቬፒንግ የሚባል አደገኛ ነው፤ ልጆቻችሁ እንደፋሽን አድርገው እንዳይጀምሩት ብዬ ለማስጠንቀቅ ሞክሬ ነበር፡፡ አሁን ግን ይኸው መረጃው፡፡ ሰው እንዴት መርዝ ያጨሳል? እንደ ኤንቢሲ ዜና ባላሥልጣኖች አባባል፣ አጣፈጩ ቅመም ላዩ ላይ፣ ሳያናይድ አለበት የሚል ማስታወቂያ ቢለጥፍበት ኖሮ የሚገዛ አይኖርም ነበር ይላሉ፡፡ ውነት ነው፡፡ ይህም ሆኖ፣ ከላይ በተጠቀሱት ህሙማንና ህይወታቸው ያለፉ ሰዎች፣ ጉዳት የደረሰባቸው በዚህ ኮምፓውንድ ነው ተብሎ ተነጥሎ የቀረበ ኬሚካል እሰካሁን አልተገኘም፡፡ ሰለዚህ ነገሩን የበለጠ አደገኛ ያደርገዋል፡፡ በሉ፣ ደንገጣችሁም፣ አሰባችሁም፣ መልሳችሁ አስተምሩ፡፡ አካፍሉ፣ ፌስ ቡክ ላይ ያለውን ገፅም ላይክ አድርጉ፡፡ ባለፈው፣ በጎሽ ድረ ገፅ፣ vaping (e-cigarette) ተብሎ ስሚጠራው አዲሰ ጭስ የማጨስ ተግባር ትምህርት ለመሥጠት ሞክረናል፡፡ ይህ ሁኔታ በጣም አሳሳቢ የሆነ ህመም በአጫሾቹ ላይ ማሳየት ሰለጀመረ፣ የየሰቴት የጤና ቢሮዎች ለጤና ባላሙያተኞች ማሳሰቢያና መምሪያ እንዲልኩ አስግድዷቸዋል፡፡
     ሁኔታው እንዲህ ነው፡፡ ከነሀሴ 21 ጀምሮ አንድ መቶ በሚሆኑ ሰዎች በጣም ከባድ የሆነ የሳምባ በሽታ ተይዘው ወደ ሆስፒታሎች ለህክምና የዘለቁ ሲሆን፣ አንዳንዶቹም ከበሽታው ጥንካሬ ብዛት የአርቴፊሻል መተንፈሻ ማሽን ላይ እንዲቀመጡ አድርጓቸዋል፡፡ ይህ ማለት በራሳቸው መተንፈስ ሰላልቻሉ ነው፡፡ ሁሉም በሽተኞች ሲጠየቁ፣ በዚህ ቬፒንግ ውስጥ ኒኮቲን ወይም ማሪዋና (ሀሽሽ) ያለበት ጭስ መጠቀማቸውን ተናግረዋል፡፡ ይህ እንደ ፋሽን ሆኖ  ኤሌክትሪክ ሲጋራ(e-cigarette) ተብሎ በሚጠራው አጫጫስ ሁኔታ ብዙ አሳሳቢ ሁኔታዎች መከሰታቸው የታወቀ ቢሆንም፣ አሁን በነዚህ መቶ ሰዎች ላይ የታየው ግን በጣም አደገኛ ነው፡፡ በብዙ የሀገሪቱ ክፍሎች ይህ የአጫጫስ ዘዴ ለወጣቶች በማስታወቂያ መልክ በመቅረቡ፣ መንግሥትና ተቆርቋሪዎች ተቃውሞና ክትትል እያደረጉ ነው፡፡ በዚህ ጊዜ፣ እነዚህ የታመሙ ሰዎች የታመሙት በማጨሻው ቁሳቁስ ምክንያት ይሆን፣ ወይም የሚጨሰው ነገር ባልተጠበቀ ሁኔታ ለጤና አስጊ በሆኑ ኬሚካሎቹ የተናካካ ይሁን አልታወቀም፡፡ ለማንኛውም፣ ይህ አዲስ ነገር ለጤና አስጊ መሆኑ ስለሚታወቅ፣ ወላጅና ቤተዘመድ የሚያውቋቸው ልጆችና ዘመዶቻቸው ይህን ልምድ እንዳያነሱ አስቀድሞ መምከርና መከላከል አስፈላጊ ነው፡፡
     በዚህ አጫጫስ ለህክምና የቀረቡ ሰዎች የተሰማቸው ስሜትና የሚያሳዩዋቸው ምልክቶች የሚከተሉት ናቸው፡፡
     ራስ ምታት፣ የደረት ህመም፣ የምግብ ፍላጎት መዘጋት፣ ድካም፣ የትንፋሽ ማጠር፣ ትኩሳት፣ ሳል፣ ማቅለሽለሽ፣ የሰውነት ክብደት መቀነስን ይጨምራሉ፡፡
     እንግዲህ ከዚህ ውጭ በዘላቂነት የሚያሰከትላቸው ሁኔታዎች ሊኖሩ ይችላሉ፡፡ ያም ከጊዜ በኋላ የሚታወቅ ነገር ነው፡፡ ይህ አሳሳቢ የጤና ጠንቅ ስለሆነ ላልሰማ አካፍሉ፡፡ ለውይይት መነሻ እንዲሆን በማለት አጠር ያለ አቀራረብ መርጠናል፡፡
  </TEXT>
</DOC>
<DOC>
 <DOCNO>292</DOCNO>
   <TEXT>
ከስኳር ነጻ እየተባለ በየገበያው የሚነገርላቸው የለስላሳ መጠጦች ሀሰተና መሆኑን ተመራማሪዎች ተናገሩ።
ከስኳር ነጻ እየተባለ በየገበያው የሚነገርላቸው የለስላሳ መጠጦች ሀሰተና መሆኑን ተመራማሪዎች ተናገሩ።
ከስኳር ነጻ እየተባለ በየገበያው የሚነገርላቸው የለስላሳ መጠጦች ሀሰተና መሆኑን ተመራማሪዎች ተናገሩ። እነዚህ የለስላሳ መጠጦች ስኳርን በመጨመር መጠጦቹ ጣፋጭ እንዲሆኑ እንደሚያደርጉና ይህም ለበርካታ ሰዎች ያልተስተካከለ ቅርጽ እና የጤና እክል እየፈጠረ መሆኑ ተነግሯል። ሙሉ መረጃው እነሆ።
መንግሥት ሰሞኑን የተፈጠረውን የስኳር እጥረት ለመቅረፍና ከሁለት ወራት በላይ የአገሪቱን ፍጆታ ለመሸፈን ያስችላል የተባለ የአንድ ሚሊዮን ኩንታል ስኳር አስቸኳይ ግዥ መፈጸሙ ተገለጸ፡፡
ምንጮች እንደገለጹት ከስኳር ፋብሪካዎች ብልሽት ጋር ተያይዞ የተፈጠረውን እጥረት ለመቅረፍ ያግዛል የተባለው አስቸኳይ የስኳር ግዥ የተፈጸመው ከአንድ የዱባይ ኩባንያ ነው፡፡ በኢትዮጵያ ስኳር ኮርፖሬሽን በኩል ከዱባይ የተገዛው ስኳር ከሚቀጥለው ሳምንት ጀምሮ አገር ውስጥ ይገባል ተብሎ ይጠበቃል፡፡ ኮርፖሬሽኑ ይኼንን ግዥ ከመፈጸሙ በፊት ከሱዳን ለማስመጣት ሞክሮ ከፍተኛ ዋጋ በመጠየቁና የግዥ ድርድሩ በመቋረጡ፣ ከዱባይ ኩባንያ ጋር ስምምነት ሊያደርግ መቻሉን ለማወቅ ተችሏል፡፡
ሰሞኑን የተከሰተው የስኳር እጥረት በተለይ የለስላሳ መጠጦች ፋብሪካዎችን ችግር ላይ የጣለ ነው፡፡ ኮርፖሬሽኑ ለለስላ መጠጥ ፋብሪካዎች ይሰጥ የነበረውን ስኳር ያቋረጠው ቅድሚያ ለሸማቾች ይሰጥ በሚል ውሳኔ ነው፡፡ ሆኖም በአሥር ቀናት ውስጥ ለፋብሪካዎቹም ስኳር ማቅረብ የሚችል መሆኑን ገልጿል፡፡ ባለፉት ሁለት ሳምንታት ስኳር ባለማግኘታቸው ምርታቸው የተስተጓጎለባቸው ፋብሪካዎች በገበያቸው ላይ ከፍተኛ ተፅዕኖ ከመፍጠሩም በላይ የለስላሰሳ መመጦች ዋጋ እንዲወደድ ምክንያት እየሆነም ነው፡፡
ይህ በእንዲህ እንዳለ ስኳር ማግኘት ያልቻሉ ፋብሪካዎች በተናጠል ስኳር ከውጭ ለማስገባት እንዲፈቀድላቸው ጥያቄ አቅርበዋል፡፡
እንደየምንጮቹ ገለጻ፣ ፋብሪካዎቹ ለመንግሥት ላቀረቡት ጥያቄ ምላሽ እየተጠባበቁ ነው፡፡ በአሁኑ ወቅት የአገሪቱ ወርኃዊ የስኳር ፍጆታ 412 ሺሕ ኩንታል እንደሚሆን በማሰብ በዚሁ መሠረት የስኳር ሥርጭት የሚካሄድ ሲሆን፣ አንዳንድ ጥናቶች ግን የአገሪቱ ወርኃዊ ፍጆታ በየጊዜው እያደገ በመምጣቱ በአሁኑ ወቅት የስኳር ፍጆታ ከ600 እስከ 650 ሺሕ ኩንታል መድረሱን ያስረዳሉ፡፡
ድርጅቱ የቀረበውን የማዕድ ማጋራት ጥሪ ተቀብሎ “ምግብ ይለግሱ-ተስፋን ይቀጥሉ” በሚል መሪ ሃሳብ በወረርሽኙ ሳቢያ ለኢኮኖሚያዊ ጫና ተጋላጭ ለሆኑ የማኅበረሰብ ክፍሎች ድጋፍ ማድረጉን ገልጿል።
ከሰሀራ በታች የአፍሪካ አገራት የፔፕሲኮላ መጠጦች ዋና ሥራ አስኪያጅ ሰርጂኦ ፓያ ድጋፉን  ለመቄዶንያ ግብረ ሰናይ ድርጅት ዋና ሥራ አስኪያጅ አቶ ቢንያም በለጠ አስረክበዋል።
ሥራ አስኪያጁ ሰርጂኦ ፓያ እንደገለፁት ፕሮግራሙ በወረርሽኙ ሳቢያ ጉዳት ለደረሰባቸው ኢትዮጵያዊያን የተለያየ ድጋፍ ለማድረስ መቀረጹን ተናግረዋል።
በዚህ አስቸጋሪ ወቅት የምግብ እርዳታ ለሚሹ ድጋፍ በማድረግ ለማኅበረሰባችን መድረስ እንዳለብን እናምናለን”” ብለዋል ሥራ አስኪያጁ።
የሞሃ ለስላሳ መጠጦች ፋብሪካ ሥራ አስኪያጅ አቶ ጌታቸው ቢርቦ በበኩላቸው “የዜጎችን ህይወትና ጤና አደጋ ላይ የጣለውን ወረርሽኝ ለመመከት የሁላችንም ጥረትና ትብብር አስፈላጊ ነው” ብለዋል።
ሞሃ የለስላሳ መጠጦች ፋብሪካም የተለያዩ ተግባራትን እያከናወነ መሆኑን ተናግረዋል።
  </TEXT>
</DOC>
<DOC>
 <DOCNO>293</DOCNO>
   <TEXT>
“አያት ቅድመ አያቶቻችሁ ምግብ ነው ብለው የማያስቡትን ነገር በፍፁም አትመገቡ ይላሉ
የስነ-ምግብ ተመራማሪው እና የተለያዩ መፅሐፍት ደራሲው ማይከል ፖላን። ባለሞያው እንደሚገልፁት የአሁን ዘመን ሰዎች “ዘመናዊ” የምንላቸው ምግቦች ከምግብነታቸው ይልቅ ይዘውብን የሚመጡት ጉዳት
ህይወትን እስከ ማሳጣት የሚደርሱ ናቸው።
በዘመናችን በየእለት ምግባችን የምንጠቀማቸው ዘመን አመጣሽ ምግቦች ከተፈጥሯዊ የስነ ምግብ
ይዘት ይልቅ የተለያዩ ሰው ሰራሽ ንጥረ ነገሮች እና
ማጣፈጫዎች የተጨመሩባቸው ናቸው። እነዚህ ሰው ሰራሽ ንጥረ ነገሮች እና ማጣፈጫዎች ታዲያ
ሰውነትን ከመንባት ይልቅ ቀስ በቀስ እና በሂደት ለተለያዩ ስር የሰደዱ እና ለሞት ለሚያበቁ በሽታዎች የሚያጋልጡ ናቸው። የዶክተረ ፖላንን ጥናት ጨምሮ
በርካታ በዘርፉ በቂ ጥናት ያደረጉ ተቋማትም የሰውን ልጅ ቀስ በቀስ ለሞት የሚያበቁት የዘመናችን ምግቦች የሚከተሉት ናቸው ይላሉ።
👉የተዘጋጀ ስጋ
ስጋ ለሰውነታችን ከሚያስፈልጉ ንጥረ ነገሮች መካካል የተወሰኑት ይገኙበታል በመሆኑም ስጋን መመገብ ሁልጊዜ ጎጂ ብቻ አይደለም። በተለይ ሳር እና እፅዋቶችን የሚመገቡ እንስሳትን በመመገብ ለሰው ልጅ ጤንነት ጠቃሚ ነገሮችን ማግኘት
ይቻላል። ነገር ግን በተለያየ መልኩ ተዘጋጅተው በየመደብሩ የሚሸጡ የስጋ አይነቶች ከጥቅማቸው ይልቅ ጉዳታቸው ያመዘነ ነው። እነዚህን የስጋ አይነቶች ለማከም እና የባክቴሪያን እድገት ለመግታት በማሰብ
አምራቾች ሶዲየም ናይትሪት የተባለውን ኬሚካል እንደሚጨምሩበት መረጃዎች ይጠቁማሉ። ይህ ንጥረ
ነገር በስጋው ውስጥ ካለው ኬሚካል ጋር ሲገናኝም
ሰውን ለተለያዩ አደጋዎች የማጋለጥ ሁኔታ አለው።
በተጨማሪም በእነዚህ የተዘጋጁ የስጋ አይነቶች ውስጥ ያለው የሶዲየም ይዘት ከፍተኛ በመሆኑ ለልብ ህመም፣ ለስኳር ህመም እና ለካንሰር ያለንን ተጋላጭነት ከፍ ያደርጉታል። በተጨማሪም
ከልጅነታቸው ጀምረው ይሄን ስጋ የተመገቡ ህጻናት በትምህርት አቀባበል ላይ ችግር እንዲገጥማቸው ያደርጋል ይላል መረጃው።
👉ለስላሳ መጠጦች
የካርቦን ይዘታቸው ከፍተኛ የሆነ የለስላሳ መጠጦች ሌላው ቀስ በቀስ የሰውን ልጅ ከሚገድሉ
የዘመናችን መጠጦች ይመደባሉ። እነዚሁ መጠጦች ከፍተኛ የሆነ የስኳር፣ ሰው ሰራሽ ማጣፈጫዎች እና እንዳይበላሹ ለማድረግ የሚጨመር ማቆያ ኬሚካል
ይዘት አላቸው።
እነዚህ መጠጦች ያላቸውን ቃና እና ቀለም እንዲይዙ የተለያዩ ሰው ሰራሽ ኬሚካሎች
የሚጨመርባቸው ሲሆን፤ ስኳር የለባቸውም የሚባሉትም ቢሆኑ ያላቸው የሰው ሰራሽ
ማጣፈጫቸው ከፍተኛ መሆኑን ነው ዶክተር ፖላን
የገለፁት። እነዚህ በለስላሳ መጠጦች ውስጥ የሚጨመሩ ሰው ሰራሽ ኬሚካሎችም ቀስ በቀስ ለልብ ህመም፣ ለስኳር ህመም፣ ለኩላሊት መዳከም
እንዲሁም ለአስም እና ለጥርስ ህመም ይዳርጋሉ።
በተጨማሪም እነዚህ ሰው ሰራሽ ንጥረ ነገሮች በሰውነት ውስጥ የሚኖረውን የሆርሞን ስርዓት
በማዛባትና የስሜት ሁኔታን በማለዋወጥ ላልተፈለገ
ችግር ይዳርጋሉ።
  </TEXT>
</DOC>
<DOC>
 <DOCNO>294</DOCNO>
   <TEXT>
﻿የአክሱም ሐውልት ሁለተኛው ክፋይ አክሱም ገባ
  በኢትዮጵያና ኢጣሊያ መንግሥታት ከፍተኛ ዲፕሎማሲያዊ ግንኙነትና ትብብር ከበርካታ ዓመታት በኋላ ወደ ሀገሩ እንዲመለስ የተወሰነው የአክሱም ሐውልት ሁለተኛው ክፋይ ትናንት ማለዳ አክሱም ከተማ ገባ።
  የአክሱም ሐውልት አስመላሽ ኮሚቴ አባል አቶ ፍስሐ ዝበሎ እንደገለጹት፣ አክሱም ከተማ ትናንት የደረሰው የሀውልቱ መሰረት የሆነው ክፍል ነው።
  የሀውልቱ መሰረት የሆነው ክፋይ ክብደቱ 58 ነጥብ ዘጠኝ ቶን ርዝመቱ ደግሞ ሰባት ነጥብ አንድ ሜትር መሆኑን ገልጸዋል።
  በኢትዮጵያ የኢጣሊያ መንግስት አምባሳደር ጉይዶ ላቴላ በሥነ ሥርዓቱ ላይ እንደገለጹት ፣ የአክሱም ሐውልት ከ68 ዓመታት በኋላ ወደ አገሩ መመለሱ የሁለቱን ሀገሮች ግንኙነት ከማጠናከር ባሻገር በመካከላቸው ያለውን ኢኮኖሚያዊና ማኅበራዊ ትብብር ይበልጥ ያሳድገዋል።
  የሐውልቱ ሦስተኛው ክፋይና ጫፉ በመጪው ሰኞ ይገባል ተብሎ እንደሚጠበቅም አምባሳደሩ አስታውቀዋል።
  የሐውልቱ ሁለተኛው ክፋይ አክሱም ሲገባ የሐውልቱ ብሔራዊ አስመላሽ ኮሚቴ አባላትና የአካባቢው ባለሥልጣናት አቀባበል አድርገውለታል።
  ባለፈው ማክሰኞ የመጀመሪያው የሀውልቱ ክፋይ አክሱም ከተማ ሲደርስ ቁጥሩ ከ50 ሺህ የሚበልጥ የአካባቢው ሕዝብ፣ ከፍተኛ የመንግሥት ባለሥልጣኖችና እንግዶች መገኘታቸው የሚታወስ ነው።

  </TEXT>
</DOC>
<DOC>
 <DOCNO>295</DOCNO>
   <TEXT>
﻿የአክሱም ሐውልት ቀደም ሲል በቆመበት አካባቢ አዳዲስ ታሪካዊ ቅርሶች ተገኙ
  የአክሱም ሐውልት ቀደም ሲል በቆመበትና ሌሎች በዓለም አቀፍ ቅርስነት የተመዘገቡ የአክሱም ቅርሶች በሚገኙበት አካባቢ አዳዲስ የታሪክ ቅርሶች ማግኘቱን የተባበሩት መንግሥታት የትምህርት፣ የሳይንስና የባህል ድርጅት (ዩኔስኮ) አስታወቀ።
  ዩኔስኮ ትናንት በላከው መግለጫ እንዳመለከተው፤ አዳዲሶቹ የታሪክ ቅርሶች የተገኙት ባለፈው ሳምንት ውስጥ የአክሱም ሀውልትን ለማቆም እገዛ እንዲያደርግ በዩኒስኮ የተላከው የቅርስ ፍለጋ ባለሙያዎች ቡድን ነው።
  በዩኒስኮ የቅርስ ማዕከል ባለሙያ ኤልዛቤጥ ዋንጋሪና የድርጅቱ የዓለም ቅርስ ማዕከል አባል ጄም ዊልያም እንደገለጹት፤ የአክሱም ሐውልት መጀመሪያ ቆሞ የነበረበት ቦታ ተቀብረው የተገኙት ቅርሶች የተለያዩ ክፍሎችና የነገሥታት መቃብሮች ናቸው።
  በአዲሱ ግኝት አካባቢ የበርካታ የነገሥታትና ቤተሰቦቻቸው መቃብር ቤቶች መኖራቸው በባለሙያዎቹ ቡድን በተካሄደው ምርመራ መረጋገጡንም በመግለጫው ተመልክቷል።
  የዩኒስኮ ዋና ዳይሬክተር ኮቺሮ ማቱ ሱራ አዲስ ቅርስ የመገኘቱና ዜና ሲሰሙ መሬት ውስጥ ተቀብረው የተገኙት አንዳንዶች የመቃብር ሥፍራዎች መሆናቸው «ታላቅና ጠቃሚ ግኝት» ነው ሲሉ አድናቆታቸውን ገልጸዋል።
  በሙከራው የተከሰተው አዲስ ነገር ተመራማሪዎችን ይበልጥ እንዲሠሩ ከመጋበዙም በላይ አክሱምን ዓለም አቀፋዊ የቅርስ ምርምር መናኸሪያ ማዕከል እንደሚያደርጋት የዩኒስኮ መግለጫ ጠቁሞ፣ ይህም ለኢትዮጵያ የቱሪዝም ኢኮኖሚ ልማት ከፍተኛ አስተዋፅኦ እንደሚያበረክት አመልክቷል።
  የዩኒስኮ ባለሙያዎች የሥነ ምድር ምርምር ከፍተኛ ኤክስፐርቶች ቡድን መሪ ፎዶልፎ ፋቶቪች እንደገለጹት፣ በተለይ የመቃብር ግኝቶቹ ጣሊያን ውስጥ በሚገኝ የዩኒቨርስቲ ቤተ ሙከራ ተቋም (ላቦራቶሪ) ውስጥ ጥልቅ የምርምር ሥራ ይካሄድባቸዋል።
  እነዚሁ የመቃብር ግኝቶች ቀጣይ ምርምሮች በጣሊያንና በኢትዮጵያ መንግስት ሙሉ ዕውቅናና ፈቃድ እንደሚሆንም ዩኒስኮ አስታውቋል።
  የአክሱም ሀውልትን ለማቆም እገዛ ለማድረግ ወደ ኢትዮጵያ የገባው የባለሙያዎች ቡድን የምድር ራዳርን ጨምሮ ጥልቅ የምድር ውስጥ ሁኔታን በቀላሉ ተመልክቶ መረጃ ማሰባሰብ በሚያስችል ዘመናዊና ከፍተኛ የቴክኖዎሎጂ መሣሪያዎች ያሉት መሆኑም ተጠቁሟል።

  </TEXT>
</DOC>
<DOC>
 <DOCNO>296</DOCNO>
   <TEXT>
﻿የኢትዮጵያን ሐውልት የመመለሱ ሂደት እንዲፋጠን ተጠየቀ
  በሮም ከተማ የሚገኘው የኢትዮጵያ ሐውልት ወደሀገሩ በአጭር ጊዜ እንዲመለስ የኢጣሊያን መንግሥት የበኩሉን ጥረት እንዲያደርጉ የኢፌዴሪ ፕሬዝዳንት አሳሰቡ።
  ፕ/ት ነጋሶ ጊዳዳ ትናንት የሥራ ጊዜያቸውን የፈጸሙትን በኢትዮጵያ የኢጣሊያ አምባሳደር ሚስተር ማርቼሊ ሪኮቨሪን ባሰናበቱበት በወቅቱ ኢጣሊያ ሐውልቱን ለመመለስ በመጨረሻ ምዕራፍ ላይ እንደምትገኝ መገንዘባቸውን በማውሳት አሁንም ጥረቱ እንዲፋጠን አሳስበዋል ሲል አንድ የውጭ ጉዳይ ሚኒስቴር ቃል አቀባይ ገልጿል።
  ፕሬዝዳንቱ አያይዘውም ኢጣሊያ በአፍሪካ ቀንድ ያለውን የሰላም ሁኔታ የተረጋጋ እንዲሆን ባላት ፍላጎት መሰረት የኢትዮጵያና የኤርትራ ግጭት በሰላማዊ መንገድ እንዲፈታ ያደረገችውን ጥረት አደንቃለሁ ብለዋል።
  አምባሳደሩ በበኩላቸው ሮም የሚገኘውን የኢትዮጵያን ሐውልት ካለበት ሥፍራ ነቅሎ በማጓጓዝ ኢትዮጵያ ውስጥ በተመረጠለት ስፍራ ሊተክል የሚችል ኩባንያ ለማግኘት በአውሮፓ ደረጃ በቅርቡ ጨረታ የመውጣቱን ጉዳይ በድጋሚ አውስተዋል።

  </TEXT>
</DOC>
<DOC>
 <DOCNO>297</DOCNO>
   <TEXT>
﻿ከሮም የሚመለሰውን ሐውልት ለመትከል ዝግጅቱ ተጠናቀቀ
  ከሮም የሚመጣውን የአክሱም ሐውልት ለመትከል ሲደረግ የነበረው ዝግጅት መጠናቀቁን የትግራይ ክልል ባህል ቱሪዝምና ማስታወቂያ ቢሮ አመለከተ።
  በቢሮው የባህል መምሪያ ኃላፊ አቶ መሰለ ዘለቀ እንዳሉት በኢጣሊያ ወረራ ምክንያት ወደሮም የተወሰደውን የአክሱም ታሪካዊ ሐውልት ሲመለስ አሁን ካለው የቆመው ሐውልት አጠገብ ለመትከል ጓድጓድ ተቆፍሯል።
  ኃላፊው እስከ አሁን ያላቸውን መረጃ ጠቅሰው እንዳመለከቱት የተቆፈረውን ጉድጓድ መሰረት ጥንካሬ ለማረጋገጥ በፈረንሳይ ባለሙያዎችና ጥናት ተደርጎ መሬት መደልደሉንና ሐውልቱ ሲመጣ በተቆፈረው ቦታ መትከል ይቻላል።
  ሐውልቱ በሲቪል አቪየሽን በኩል የሚመጣበትን መንገድ በአክሱም ከተማ የተገነባውና በቅርቡ ለአገልግሎት የበቃው የአፄ ዮሐንስ ዓለም አቀፍ አውሮፕላን ማረፊያ አስፋልት ሊቋቋመው እንደሚችል በባለሙያዎች በቂ ጥናት ተደርጐ መረጋገጡንም አቶ መሰለ አመልክተዋል።

  </TEXT>
</DOC>
<DOC>
 <DOCNO>298</DOCNO>
   <TEXT>
﻿ «የኮምፒውተር ቴክኖሎጂ ለሀገር ብልፅግና ይረዳል»
  አቶ ፍቅሬ ይብረሁ ይባላሉ።
የተወለዱት በ1944 ዓ.ም በጐንደር አዘዞ አካባቢ ነው።
ያንደኛ ደረጃ ትምህርታቸውን ጐንደር ተምረዋል።
በ15 ዓመታቸው ወደ አሥመራ በመሄዳቸው በልዑል መኮንን ሁለተኛ ደረጃ ት/ቤት የመማር ዕድል አግኝተዋል።
የአሥራ አንደኛ ክፍል እንደጨረሱ በአየር ኃይል መኮንንነት ለማገልገል ተቀጠሩ።
በአየር ኃይል ውስጥ እያሉ የሁለተኛ ደረጃ መልቀቂያ ፈተና በመውሰድ ጥሩ ውጤት ስላመጡ አዲስ-አበባ ዩኒቨርስቲ ገቡ።
ከዛ የመጀመሪያውን የአካውንቲንግ ዲፕሎም ካገኙ ከጥቂት ጊዜ በኋላ ወደ ቀድሞዋ ቼኮዝሎቫኪያ ሪፐብሊክ በመሄድ በ'ማኔጅመንት ኢንፎርሜሽን ሲስተም'ና 'በኮምፒውተር ሳይንስ' የማስተርስ ዲግሪያቸውን አግኝተዋል በአሁኑ ወቅት በአልፓ ለምበር ኮርፖሬሽን ማኔጀር ናቸው።
በኮምፒውተር ሳይንስ ፎንት ቴክኖሎጂ ለዶክትሬት ዲግሪ ጥናት እያደረጉ የሚገኙትና አቶ ፍቅሬን የዛሬው እንግዳችን አድርገናቸዋል።
  አዲስ ዘመን፦ የማስተርስ ዲግሪዎን ካገኙ በኋላ በምን ሥራ ተሰማሩ?
  አቶ ፍቅሬ፦ ትምህርቴን እንደጨረስኩ ወገኖቼን ለመርዳት ወደ ሀገሬ ተመለስኩ።
ከዛም በአዲስ አበባ ዩኒቨርስቲ ለአስራ አንድ ወራት ያህል በማታው ክፍለ ጊዜ 'ሲስተም አናሊሥ ኤንድ ዲዛየን' የሚባል የኮምፒውተር ሙያ ማስተማር ጀመርኩ።
በወቅቱ አየር ኃይል ውስጥም አስተምር ነበር።
ነገር ግን ሁኔታዎች ያልተመቻቹና ጊዜው አስተማማኝ ስላልነበር ባለቤቴና ልጄም በኢጣሊያ ዋና ከተማ ሮም ውስጥ ስለነበሩ እነሱን ለማምጣት በሚል ወደውጪ ሀገር እንድሄድ ፈቃድ ጠየቅሁኝ ወዲያው ተፈቀደልኝ።
ከዚህ እንደ ሄድኩ በዓለም ምግብና የእርሻ ድርጅት (ፍኣ0)ውስጥ ፕሮግራመርና የኮምፒውተር ኤክስፐርት በመሆን ተቀጠርኩኝ።
ለአራት ዓመታት ካገለገልኩ በኋላም ወደ ካናዳ ሄድኩ።
  አዲስ ዘመን፦ የኮምፒውተር ሳይንስ ለመማር ለምን መረጡ?
በወቅቱ በሀገራችንስ ምን ያህል ተቀባይነት ነበረው?
  አቶ ፍቅሬ፦ ኮምፒውተር ሳይንስ አጥንቼ ወደ ኢትዮጵያ ስመለስ የተረዳሁት ስለ ሙያው ምንም እንደማይታወቅ ነበር።
ይህ እንግዲህ እ.ኤ.አ በ1983 መሆኑ ነው።
በጊዜው ኮውፒውተር የነበራቸው በጣም ጥቂት ነበሩ።
ስለኮምፒውተር ተሰምቶ ስለማይታወቅ ብዙ አልተስፋፋም ነበር።
ይህ ሁኔታ እያለ ነበር ከቼኮላቫኪያ (በአሁኑ ወቅት ቼክ ሪፐብሊክ ተብላ ከምትጠራው ሀገር) ወደ ሀገሬ የተመለስኩት።
         እኔ ሙያውን ለማጥናት የፈለግሁት ስለዩኒቨርስቲ ዲሲፒሊኖች በማወቄ ነበር።
በመጀመሪያ በዲፕሎም የተመረቅሁት የአካውንቲንግ ሙያ ምን ሊጠቅመኝ እንደሚችልና የት እንደሚያደርሰኝ እገምት ስለነበር በጣም አስብ ነበር።
         እኔ ትምህርት ቤት ስገባ ኮምፒውተር ሳይንስ ገና መጀመሩ ነበር።
ስለሱም አሰብኩ።
ስለዚህ አንድ በራሪ ወረቀት በመውሰድ ስለኮምፒውተር መረዳት ሞከርኩ።
የሂሳብና የቴክኒክ ችሎታም ነበረኝ ሊያስቸግር የሚችለው ሎጅክና ማቀናጀት ነው።
ስለዚህ ይህን ዓይነቱን ሞያ በማጥናትና ራሴን በማዘጋጀት የወደፊት ተስፋዬን ላስተካክል እችላለሁ ብዬ ወሰንኩ።
ምናልባትም ኮምፒውተር የሚባል ነገር የወደፊቱ የዓለም ኃያል ነገር ሊሆን ይችላል በማለት ገመትኩኝ በዛን ጊዜ የገመትኩት ትክክለኛና ውጤቱ የሚያስደንቅ ሆኖ አግኝቼዋለሁ።
         ከሁሉም የሚያስደንቀኝ የተለያዩ ሙያዎች እንደሀገሩ ባህል ኢኮኖሚና ዕድገት ይለያያል።
ለምሳሌ አንድ የኤሌትሪክ እንጂነር ካናዳ ሄዶ ልስራ ቢል በጣም ይቸግረዋል።
ሥራውንም አያገኝም ምክንያቱም እነሱ ባላቸው ደረጃና ዲስፒሊን የተወሰነ ብቃት ሊኖረው ይገባል።
ያንን ለሟሟላት ትምህርት መቅሰምና የተለያዩ ፈተናዎችን ማለፍ ይገባዋል።
ራሱን ካለው ደረጃ ጋር ካስተካከለ በኋላ ነው ሥራውን ማከናወን የሚችለው።
የሕክምና ሙያም ተመሳሳይ ነው።
         ነገር ግን በሁሉም መስክ ተቀባይነት ያለው የኮምፒውተር ቴክኖሎጂ ነው።
በየትም ሀገር ልዩነት የለውም።
በእርግጥ አሁን አንዳንድ መለኪያ የሚሆኑ ነጥቦች እየተነደፉ ናቸው።
ሆኖም የኮምፒውተር ሙያ ትንሽ ሥራ ይበዛበታል።
ጥንቃቄ ይጠይቃል ማሰብ ይጠይቃል።
ብዙ ነገሮችን ማገናዘብ ይፈልጋል።
ሥራው አድካሚ በመሆኑ ብዙ ሰው ሊሰማራበት አይፈልግም።
  አዲስ ዘመን፦ ኮውምፒውተር ሥራን በማቀላጠፍና ድካምን በመቀነስ ረገድ ከፍተኛ አስተዋፅኦ እንዳለው ይታወቃል።
እርስዎ ደግሞ አድካሚ ነው እያሉ ነውና ቢያብራሩልኝ?
  አቶ ፍቅሬ፦ የእኛ ሥራ ኮምፒውተሩ እንደሠራ ማድረግ ነው።
ያ! ኮምፒውተር ለተጠቃሚው በትክክል የሚፈለውን ነገር እንዲያሟላ ማድረግ ነው።
ኮምፒውተሩ በሚገባ አስቦ አገግሎት እንዲሰጥ ማስቻል የእኛ ተግባር ነው።
ይህን ለመፈጸም መሠራት ያለባቸው የተለያዩ ፕሮግራሞች አሉ።
ፕሮግራም ምን ማለት ነው?
ይህን ጥያቄ ለመፍታት ሰፋ አድርገን ማየት ይኖርብናል።
ኮምፒውተር መመሪያ አለው።
እያንዳንዱ መመሪያ ኮምፒውተሩ ምን ማድረግ እንዳለበት ይነግረዋል።
እነዚህ መመሪያዎች አንድ ላይ ተከማችተው ፕሮግራም ይባላሉ።
ይህም ኮምፒውተሩ ውስጥ በመግባት ከሰው ጋር ያለውን ግንኙነት መግባባት ሊወስን ይችላል።
ስለዚህ የእኛ ተግባር ይህን ሁኔታ መጀመሪያውኑ አስቦ መንደፍ ነው።
  አዲስ ዘመን፦ ከሮም ወደ ካናዳ ከሄዱ በኋላ በምን ሙያ ላይ ተሠማሩ?
  አቶ ፍቅሬ፦ በካናዳ ሀገር ሙያና የሥራ ልምዴ የሚያስተማምን ሥራ ሊያስገኝልኝ እንደሚችል አውቅ ነበር።
ግን በነበረኝ የሙያ ብቃት ወዲያውኑ ለመቀጠር አስቸጋሪ ነበር።
በርካታ የሥራ መጠየቂያ ማመልከቻዎች ባስገባም ያገኘሁት ምላሽ አጥጋቢ አይደለም።
ከዛ በኋላ የነበረኝን ደረጃ ዝቅ አድርጌ 'ጁኑየር ፕሮግራመር' ለመሆን ለአንድ ኩባንያ አመለከትኩኝ።
ይህን በማድረጌ ሥራ አገኘሁ።
ሥራ ባገኘሁበት ኩባንያ ውስጥ የነበርነው አንድ አለቃና ሁለት ፕሮግራመሮች ነበርን።
በመጀምሪያው ወር አካባቢ ሁለቱ የሚሠሩትን ለማከናወን ብቃቱ ነበረኝ።
ውጤትም አስመዘግብ ነበር።
በሁለተኛው ወር አለቃችን ለቅቆ ሄደ።
እሱ በሄደ በሦስተኛው ወር የኩባንያው የበላይ አለቆች የእሱን ቦታ እንድተካ ጠየቁኝ።
ወዲያው የፕሮግራመር ተቆጣጣሪ ሆንኩ።
ይህ ዕድል ላገኝ የቻልኩት የኮምፒውተር ሶፍትዌር ፕርግራም አሠራር ከባድ በመሆኑ ይመስለኛል።
ሥራው ለአንዳንዱ ሰው ከባድ ሲሆን ለሌላው ቀላል ነው።
በአጋጣሚ ለእኔ ቀላል ነበር።
የምሠራቸው ፕሮግራሞች በሙሉ እየተስተካከሉና ጥሩ እየሆኑ ይሄዳሉ።
ለአንዳንድ ፕሮግራሙ ውስጥ ያለውን ችግር ለመፈለግ አድካሚ ይሆናል።
  አዲስ ዘመን፦ ኮምፒውተር ምን ማለት ነው?
ሶፍትዌር ሲባልስ?
  አቶ ፍቅሬ፦ ኮምፒውተር በጣም ሰፊ ርዕስ ነው።
በአጭሩ እናስቀምጠው ካልን በሦስት ዓይነት ልንመድበው እንችላለን።
አንደኛው ፐርሰናል ኮምፒውተር ይባላል እነዚህ ለብቻቸው ሊሠሩ የሚችሉ ኮምፒውተር ናቸው።
ሁለተኛው ሱፐር ኮምፒውተርና ሚኒ ኮምፒውትር ይሏቸዋል።
እነዚህ ለመካከለኛ ኩባንያ ተብለው የሚሠሩ ናቸው።
እንደነዚህ ዓይነቶቹ ከአሥር እስከ ሁለት ሺህ ተጠቃሚዎችን ሊያስተናግዱ ይችላሉ።
ተግባራቸውም የተለያየ ነው።
ለምሣሌ የኢንጂነሪንግ ጉዳዮችን ብቻ የሚሠሩ አሊያም የምርት ውጤቶችን ብቻ የሚያከናውኑ ሊሆኑ ይችላሉ።
ሦስተኛው ሜይን ፍሬም ኮምፒውተር ይባላል።
ይሄ በጣም ትላልቅ ለሆኑት ኩባንያዎች የሚያገለግል ነው፣።
በርካታ ዳታዎችን ለማሰባሰብ የሚችል ኮምፒውተር ነው።
በኢትዮጵያ ደረጃ በብዛት ያየሁት ፐርሰናል ኮምፒውተርን ነው።
ሚኒ ኮምፒውተር በጣም ጥቂት ናቸው።
ሶፍትዌርም ድረጃ አለው።
የመጀመሪያው ኦፕሬትንግ ሲስተም (አጋፋሪ) የሚባለው ነው እንደሚታወቀው ኮምፒውተር በኤሌትሮኒክስ መሣሪያዎች (ዲቫይሶች) የተሠራ ነው።
እነዚያን የሚያንቀሳቅሳቸው ሶፍትዌሩ ነው።
አጋፋሪውን ሲጫኑት ኮምፒውተሩ ትዕዛዝ ለመቀበልም ሆነ ለመስጠት ተዘጋጀ ማለት ነው።
ይህ ሲባል የመግባቢያ ቋንቋ ጀመረ ማለት ነው።
ሌላው "አፕሊኬሽን" ሶፍት ዌር ይባላል።
ይህ ለተጠቃሚው ልዩ የሆነ ተግባር ሊያከናውን የሚችል ሶፍት ዌር ማለት ነው።
በቀላሉ ለመግለጽ ቃላቶችን የሚያቀናባብር (ወርድ ፕሮሰሰር) ሶፍት ዌር አለ።
ይህ ሥራው በጣም ውስን በመሆኑ ቃላቶችን ማቀናባበር ብቻ ነው።
ስለዚህ በሂደት እንዴት አድርጐ ፋይል መፍጠር እንደሚቻል እንዴት አድርጐ እንደሚጻፍ ራሱን የቻለ መመሪያ አለ።
እንዴት ማተም፣ ማጉላት፣ ማሳደግና ማስመር እንደሚቻል እያንዳንዱ አፕሊኬሽን ሶፍት ዌር አፕሊኬሽን ቀላል እየሆነ መጥቷል።
  አዲስ ዘመን፦ በኮምፒውተር ላይ ከዚህ ቀደም ያደረጉት ጥናት ምንድን ነው?
  አቶ ፍቅሬ፦ በአውሮፓውያን ዘመን አቆጣጠር በሁለት ሺህ ዓ.ም በእኛ ኩባንያ ውስጥ ኮምፒውተር ሊያመጣ የሚችለውን ችግሮች በመለየት ውሳኔ ለሚሰጡ ክፍሎች ማሳወቅ ነበር።
በዚህ መሰረት ጥናቴን ጀመርኩ።
የእያንዳንዱ የኩባንያ ኮምፒውተር ሶፍት ዌር በደንብ አድርጌ ስለማውቀው ሊያመጣ የሚችለውን ተፅዕኖ በመዘርዘር በጥናቴ ላሳይ ሞከርኩኝ።
ጥናቱን መሠረት በማድረግ ለችግሩ ሦስት ዓይነት መፍትሔ አቀረብኩ።
አንደኛው ምንም ዓይነት እርምጃ ባንወስድ ኩባንያው ምን ይሆናል?
የሚለውን ጥያቄ የሚመልስ ነበር።
በጥናቱ መሠረት ምንም አይሆንም።
ሆኖም በርካታ ሰው ለሥራ መቅጠር ይኖርብናል።
ይህ ደግሞ ለኩባንያችን ወደ ግማሽ ሚሊዮን ዶላር ማስፈቀድ እንደሚኖርብንም ይጠቁማል።
እዚህ ላይ ሁለት ሺህ ዓ.ም በኮምፒውተር ላይ ሊከሰት የሚችለው ችግር ያለ መሥራት ሳይሆን ከቀን ጋር የተገናኙ ጉዳዮችን የመዘበራረቅ ሁኔታ ነው።
አሊያም ከቀን ጋር ለተዛመደ ጥያቄ ዝብርቅርቅ ያለ መልስ ይሰጣል።
ለምሳሌ በካናዳ ሕግ መሰረት አንድ ሰው በ65 ዓመቱ ጡረታ ይወጣል።
በትክክል 65 ዓመት ሲሞላው የጡረታ ቼክ ቤቱ ድረስ ይሄድለታል።
ይሄን የሚሠራው ኮምፒውተር የቀን ችግር ያለበት ከሆነ ሰውየውን ሊጐዳው ይችላል።
ሰውየው የተወለደው በ1930 ሊሆን ይችላል።
ይህ ሰው በ1997 ኮምፒውተሩ ቼክ ይጽፍለታል።
በቀጣዩም ዓመት ስሌቱን ጠብቆ ቼክ አትሞ ይሰጠዋል።
በ1999 ሲሆን ሰውየው 69 ዓመት ስለሚሆነው የጡረታ ቼኩን ያገኛል።
እነዚህ ችግር ያስከትላሉ የተባሉት ኮምፒውተሮች አራት ዲጅት ስለሌላቸው በሁለት ሺህ ዓ.ም ከዜሮ ላይ ለመቀነስ ይገደዳሉ።
ስለዚህ በ1930 የተወለደው ሰው በሁለት ሺህ ዓመት ምህረት ኮምፒውተሩ ዕድሜውን 30 ቀንሶ ከዜሮ በታች ስለሚያደርገው ቼክ አያገኝም።
በዚህ ምክንያት የካናዳ የጡረታ ስልት በአንድ ወቅት ይናጋል ማለት ነው።
ይህን ነገር ለማስተካከል ኮምፒውተሩ ዓመተ ምህረቱን በአራት ዲጅት እንዲያነብ ማድረግ ይጠቅማል።
ይህን ችግር ከዛሬ ሃያ ዓመት በፊት የኮምፒውተር ሶፍት ዌር ሰሪዎች ያላዩት ነበር።
ከስምንት ዓመት በኋላ ግን የተሠሩት ችግሩ እንዳይገጥማቸው ተደርገው ነው።
በእርግጥ እንደ ምርጫ የሚሠራበት ሁኔታ አለ።
በሁለት ወይም በአራት ዲጂት ለማድረግ ምርጫ ይጠይቃል።
ስለዚህ የመጀመሪያው መፍትሔ ምንም ባናደርገው ጉዳት አያመጣብንም የተወሰኑ ሠራተኞችን እንቅጠር የሚል ሆነ።
ሁለተኛ ከቀን ጋር ተዛማጅነት ያላቸውን ቦታዎች እየፈለግን ማስተካከል የሚል ነበር።
እንደዚህ ከሆነ አምስት ፕሮግራመሮች መቅጠር ያስፈልጋል።
ለሁለት ዓመት በተከታታይ ከሠሩ ችግሩን ያስወግዱታል።
ነገር ግን ለእነሱ 800 ሺህ ዶላር ማውጣት አለብን።
ሦስተኛው አሮጌዎችን ኮምፒውተሮች በአዲስ እንቀይራቸው የሚለው ሀሳብ ነው።
ለረጅም ጊዜ ዕቅድ አመቺው ይሄ መንገድ ነው።
ለዚህ ደግሞ አንድ ነጥብ ሁለት ሚሊዮን ብር ወጪ ማድረግ ይኖርብናል።
እነዚህን መፍትሔዎች ለውሳኔ ሰጪዎች አቀረብኩ።
የመጨረሻውን ሀሳብ ስለወደዱት እኔ ወደዚህ ስመጣ የቀድሞዎቹ ኮምፒውተሮች በአዲስ እየተተኩ ነበር።
  አዲስ ዘመን፦ የኮምፒውተር ችግር በሀገራችን ሊከሰት ይችላል?
  አቶ ፍቅሬ፦ ኢትዮጵያ ውስጥ የተነገረው ትንሽ ተጋኗል።
ኢትዮጵያ ውስጥ እንደዚያ ያሉት ኮምፒውተሮች ያሉት በጣም ጥቂት ናቸው።
ሁለት ሺህ ዓ.ም የኮምፒውተር ችግር ሊከሰትባቸው የሚችሉ ከቀን ጋር ተዛማጅ የሆነ ሥራ በብዛት የለም።
በፐርሰናል ኮምፒውተር የሚጠቀሙ በፍጹም አይቸገሩም።
ምናልባት በትንንሾቹ ኮምፒውተሮች በድሮ ሶፍት ዌር የተሠራ ካለና ቁጥሩ ባለሁለት ዲጂት ከሆነ ችግር ይኖረዋል።
ነገር ግን ችግሩ የታወቀው ከስምንት ዓመት በፊት በመሆኑ መፍትሔ ተገኝቶለታል።
ኢትዮጵያ ውስጥ ኮምፒውተር በብዛት መግባት የጀመረው መፍትሔ ከተገኘለት በኋላ በመሆኑ ምንም ችግር አያጋጥምም።
ችግሩ ቢኖርም ከፍተኛ ሆኖ መታየት የለበትም
  አዲስ ዘመን፦ ግዕዝ ፎንት ተብሎ የተሰየመውን የአማርኛ ሶፍት ዌር ለመሥራት ያነሳሳዎት ምንድን ነው?
  አቶ ፍቅሬ፦ መያው አሁን ካለሁበት የማኔጅመንት ኢንፎርሜሽን ሲስተም ማኔጀርነት በላይ ለመውጣት ብዙ ዕድል የለውም።
በማስተዳደር ላይ ያለሁት ድርጅት በዓመት ስድስት መቶ ሚሊዮን ዶላር ያንቀሳቅሳል።
በአስተዳደራዊ ሥራ ብቻ ማድላቱ ደግሞ ሙያዬን የሚገድለው መሰለኝ።
ስለዚህ የቴክኒካልና አስተዳደራዊ ሥራን አጣምሮ በትክክል መሥራት እንደሚጠበቅብኝ አመንኩ።
ይህን ለመፈጸም ደግሞ ትንሽ መስዋትነት ይጠይቃል።
ለመስዋዕትነት ደግሞ በቀን ስምንት ሰዓት ብቻ መሥራት አይበቃም።
ቢያንስ በቀን 14 ሰዓት መሥራት ያስፈልጋል።
ሰለዚህ እኔም ትንሽ መስዋዕትነት ለመክፈል ፈለግሁኝ ወሰንኩ።
ይሄን በማስብበት ወቅት ለምን ለወገኖቼ የሚጠቅም ነገር ለመፍጠር አልሞክርም?
በማለት ራሴን ጠየቅሁ።
የአማርኛ ሶፍት ዌር ለመስራት በመስኩ ምርምር ጀመርኩ የአማርኛ ሶፍት ዌር ለማዘጋጀት ቀላል ሆነልኝ።
ለመሥራትም ስምንት ወር ፈጅቶብኛል።
  አዲስ ዘመን፦ ግዕዝ ፎንት የሚል ስያሜ ለምን ሰጡት?
  አቶ ፍቅሬ፦ በእኔ ሀሳብ ግዕዝ የአማርኛ አባት ይመስለኛል።
ስለዚህ የአማርኛ ሶፍት ዌር እያደገ እንዲሄድ ከአንድ ቦታ መጀመር አለበት የሚል አቋም ያዝኩ።
የዕድገት መሠረቱ ግዕዝ እንዲሆን እፈልጋለሁ።
በዚህ ምክንያት ግዕዝ የሚለውን ስያሜ ተጠቅምኩ።
'ፎንት' የሚለውን የተጠቀምኩት በአጠቃላይ ቴክኖሎጂው የፎንት ስለሆነ ነው።
የአማርኛን ፊደል ከኮምፒውተር ጋር ለማራመድ በብዙ መንገድ የፎንት ቴክኖሎጂ ይሆናል የሚል ግምት አለኝ።
  አዲስ ዘመን፦ የአማርኛ ፊደሎች ለኮምፒውተር ምን ያህል አመቺ ናቸው?
  አቶ ፍቅሬ፦ ባለሙያዎች የምናውቀው የኮምፒውተር ቋንቋን ነው።
የቋንቋ ሊቆች አይደለንም።
በእኛ በኩል ችግር የሚፈጠረው የትኖቹን ፊደላትና ቋንቋዎች እንቀበላለን የሚለው ጥያቄ ነው።
እንደዚህ ዓይነቱን ችግር መፍታት ያለባቸው የቋንቋ ሊቆች ናቸው።
የኮምፒውተር ድረጃ ወጥቶ ሁሉም በአንድ ዓይነት መንገድ መጠቀም የሚቻልበት ሁኔታ ለመፍጠር እየተሞከረ ነው።
በሌላ በኩል የቋንቋ ሊቃውንት ተሰባስበው የፊደላትን ደረጃ ቢያወጡልን ለአሠራራችን በጣም ቀላል ይሆን ነበር።
እንደአጋጣሚ ሆኖ እኛ የፊደላት ደረጃ መፍጠር አንችልም።
ሙያና ዕውቀቱም የለንም።
  አዲስ ዘመን፦ የሀገራችንን የኮምፒውተር አጠቃቀም ስልት እንዴት ያዩታል?
  አቶ ፍቅሬ፦ አሁን ኢትዮጵያ ውስጥ ያለው ችግር የኮምፒውተርን ኃይል በሚገባ አለመጠቀም ነው።
ኮምፒውተር ገዝተን ለጽሑፍ ብቻ የምጠቀምበት ከሆነ ለወር አስቤዛ የጭነት መኪና ገዝቶ እንደመጠቀም ይቆጠራል።
ይህ ማለት በፍፁም ያለውን ኃይል አገልግሎት ላይ አናውለውም ማለት ነው።
ለጹሑፍ ከፈለግነው ታይፕራይተር መግዛት የተሻለ ይሆናል።
ምናልባት ስምንት ዓመት ሙሉ የጹሑፍ አገልግሎት የሚሰጥ ከሆነ ጥሩ ነው።
እንዳየሁት ግን አብዛኛው ሰው ኮምፒውተር ሊሰጥ የሚችለውን አገልግሎት አላገኘም።
በእርግጥ የኮምፒውተር አገልግሎት እንደየአካባቢው የተለያየ ነው።
ትንሽ ድርጅት ከሆነ ኮምፒውተሩን ከኢንተርኔት ጋር ቢያገናኙት ስለፕሮጀክት ሊያጠኑና የዓለምን ገበያ ሊመረምሩ ይችላሉ።
የሂሳብ አያያዛቸውን የሚያጠናክር ሶፍት ዌር ማስቀመጥ ይችላሉ።
ምክንያቱም የኮምፒውተር ጥቅሙ የሚደጋገሙ ሥራዎችን በሚገባ ማከናወን ማለት ነው።
የድግግሞሽ ሥራን ያስወግዳል።
በጥራት ለመሥራት ያስችላል።
የሂሳብ ችግር ካለ የገንዘብ አያያዙ ብክነት ካሳየ አሠራሩ ዝብርቅርቅ ካለ ኮምፒውተሩ ሊረዳው ይችላል።
ምክንያቱም ኮምፒውተር ብዙ የቁጥር ስልቶች አሉት።
ስለዚህም ድርጅቶች ጥፋትን አስወግደው ልማትን ለማፋጠን ይችላሉ።
  አዲስ ዘመን፦ ኮምፒውተር ሥራ አጥነት ያስፋፋል ይባላል፤ ምን ያህል እውነት ነው?
  አቶ ፍቅሬ፦ ይሄ ትክክለኛ ያልሆነ አስተሳሰብ ነው።
የኮምፒውተር አገልግሎት ከሀገር ብልጽግና ጋር ተመዛዝኖ የሚሄድ ነው።
የኮምፒውተር የአሠራር ስልት ሰዎችን የሚያባርር ቢሆን ኖሮ በአሜሪካ ሀገር በእያንዳንዱ መ/ቤት ያለው ኮምፒውተር በርካታ ሠራተኞችን ያፈናቅል ነበር።
በአሁኑ ወቅት የአሜሪካ የሥራ አጥ ቁጥር ከ4 ነጥብ 8 በታች ነው።
የኮምፒውተርን ጠቀሜታ በሰፊው መገንዘብ ያስፈልጋል።
የመጀመሪያ ዓላማው ውጤታማ ሆኖ ለመሥራት በጣም ምርታማ ለመሆንና የተደራረቡ ሥራዎችን ለማስወገድ ነው።
ይህን በኩባንያ ደረጃ ያሳድጋል።
የሀገርን ኢኮኖሚ ያበለጽጋል።
ኢኮኖሚ ሲያድግ ሥራ አጥ የሚፈልገውን ሥራ ያገኛል።
ምናልባት አንድ ቦታ አንድ ሰው ይቀንስ ይሆናል።
በሌላ በኩል ግን ለአምስት ሰው የሚሆን ክፍት የሥራ ቦታ ሌላ ቦታ ይገኛል።
የኮምፒውተር ቴክኖሎጂ ሲስፋፋ በሀገር ኢኮኖሚ ላይ የሚያሳየው ውጤት ከፍተኛ ነው።
  አዲስ ዘመን፦ ከሃያ ዓመት በኋላ ወደ ኢትዮጵያ ሲመለሱ ምን ተሰማዎት?
  አቶ ፍቅሬ፦ ቀደም ብሎ በነበረው መንግሥት ሁሉ ነገር ወደ ፖለቲካ ያመዘነ ነበር።
የኢኮኖሚ ዕድገት አይታይም።
ያኔ እኔ ኢትዮጵያን ትቼ ለመሔድ የተገደድኩት ጥሩ ሁኔታ ስላልነበረ ነው።
አሁን ግን የኢኮኖሚ ግንባታ ይካሄዳል።
አንድ አበረታታች ለውጥ ነው።
በየቦታው ትላልቅ ተቋማት እየተገነቡ ናቸው።
ይህ የኢኮኖሚ ዕድገት ምልክት ነው።
እኔ የምሰራበት ኩባንያ በሕንፃ ኮንስትራክሽን ዘርፍ ውስጥ ያለ ነው።
  አዲስ ዘመን፦ ኢትዮጵያ ውስጥ ወደፊት በምን የልማት ዘርፍ ለመሠማራት ያስባሉ?
  አቶ ፍቅሬ፦ ኢትዮጵያ ውስጥ ብዙ የኮምፒውተር ድርጅቶች አይቻለሁ።
ይህም ቴክኖሎጂውን ለማስተዋወቅ ከፍተኛ አስተዋፅኦ አለው።
እኔም ኢትዮጵያ ውስጥ መጥቼ መዋለ ንዋይ ለማፍሰስና የተቻለኝን ለመሥራት እያሰብኩ ነው።
ሙያዬንና ችሎታዬን ለወገኖቼ አካፍላለሁ።
በኢኮኖሚው ግንባታ ውስጥ የራሴን ድርሻ ለማከናወን እቅድ አለኝ።
ከሌሎች ጋር ተባብሬ ሀገሪቱ የምታድግበትን ሁኔታ ለመፍጠር ዝግጁ ነኝ።
ይህን ለመሥራት አንዳንድ ሁኔታዎች እያጠናሁ ነው።
አመቺ ሁኔታዎችን ካረጋገጥኩ በኋላ በአንድ ዓመት ውስጥ እመለሳለሁ።
አሁን ግን የመጣሁት ለእረፍት ነው።
ቢሆንም ጠቃሚ ሥራ አከናውኜ ለመሄድ አንዳንድ ተግባሮችን እያከናወንኩ ነው።
በቅርቡ የኮምፒውተር ደረጃ ማኅበር ሲመሰረት የበኩሌን አስተዋጽኦ አድርጌአለሁ።
  አዲስ ዘመን፦ ከማኅበራዊ ሕይወት እንጻር በሀገራችን ትኩረት መስጠት አለበት የሚሉት ነገር አለ?
  አቶ ፍቅሬ፦ በቅድሚያ ሰዓት ማክበር ትኩረት መስጠት ትንሽም ሆነ ትልቅ ሥራ በጥራትና ያለስህተት ማከናወን የማንኛውም ሥራ ክቡርነት መረዳት ያስፈልጋል።
ካናዳዊያን ይህን እንደ ልምድ አዳብረውታል ለዕድገትም ዋነኛ መሠረት በመሆኑ እዚህም ትኩረት ቢሰጥበት የተሻለ ይመስለኛል።

  </TEXT>
</DOC>
<DOC>
 <DOCNO>299</DOCNO>
   <TEXT>
ስለ ዩ.ኤስ - ሩሲያ ቴክኖሎጂ ሲምፖዚየም የሚከተለውን ዘገባ ያንብቡ።
የሩሲያን ኢኮኖሚ ተፃራሪ ሁኔታ አጠቃሎ የያዘ ነው፤ ያልተጠለፈ ሰፊና ጠቃሚ የሆነ የኢንፎርሜሽን ቴክኖሎጂ ውጤት አላቸው፤ ግን ለውጭ ገበያ የሚያቀርቡት የኢንፎርሜሽን ቴክኖሎጂያቸው ከጦር መሣሪያ የውጭ ገቢያቸው አንድ አሥረኛውን ብቻ የሚሸፍን ነው፤ /ከሕንድ የኢንፎርሜሽን ቴክኖሎጂ ሽያጭ አንድ አሥራ ሶስተኛውን ብቻ የሚሆን ነው/።
በርካታ አዳዲስ ቴክኖሎጂዎችን ፈጥረዋል፤ ግን ባለቤቱ ማን እንደሆነ አይታወቅም።
በእርግጥም የደኀንነት ሕጋቸውና የንብረት ባለቤትነት መብታቸው ከቻይና እንኳን ያነሰ ነው -- የፑቲን አስተዳደር ዮኮን አንኮታኩቶ ከጣለ በኋላ ገሸሽ በማድረጉ ብዙ ድርጅቶችን አጥቷል።
አሁንም ሊታመን በማይችል መጠን ያልተጠለፈ የኢንፎርሜሽን ቴክኖሎጂ አቅም አላቸው።

  </TEXT>
</DOC>
<DOC>
 <DOCNO>300</DOCNO>
   <TEXT>
﻿የኢትዮጵያ ብሔራዊ ባንክ አዲሱን የብር ኖት ማሳተሙን አስታወቀ
  550 ጣቢያዎች የብር ኖት ለውጥ አገልግሎትን ይሰጣሉ
  ሰለሞን ጥዑመልሣን
  የኢትዮጵያ ብሔራዊ ባንክ ወደፊት በሥራ ላይ የሚውል አዲስ የብር ኖት ማስተሙንና የለውጥ ተግባሩን ለመጀመርም በቂ ዝግጅት እያደረገ መሆኑን አስታወቀ።
  የባንኩ ገዢ አቶ ዱባለ ጃሌ ትናንት ለጋዜጠኞች በሰጡት መግለጫ እንዳስታወቁት አዲሱ የብር ኖት ሕትመት ተጠናቅቆ የለውጥ ሥራውን ለማከናወን በተመረጡ ዋና ዋና ጣቢያዎች ተሠራጭቷል።
የተዘጋጁት ባለ1: 5: 10፡50 እና 100 የብር ኖቶች እንደሆኑም ይፋ አድርገዋል።
  የገንዘብ ለውጡ የሚጀመርበት ጊዜ በመገናኛ ብዙኃን ወደፊት ከሚገለጽጥበት ቀን ጅምሮ እስከ 50 ቀናት አሮጌው የብር ኖት መለወጥ እንዳለበትም አሳስበዋል።
  አክለው እንደገለጹት ለባለ 50 እና 100 ብር ለውጥ 21 ቀናት ለባለ 1 :5 እና 10 ብሮች ደግሞ 50 ቀናት ተመድበዋል።
  ለብር ኖቶቹ ለውጥ የተለያዩ ቀናት የተመደቡበት ምክንያት የ50 እና 100 ብር ኖቶች ባብዛኛው የሚገኙት በከተማ አካባቢ በመሆኑ ተገልጋዮቹ እነዚህ ኖቶች በፍጥነት ለውጠው መጨረስ እንደሚችሉ በመታመኑ ነው።
የ1: 5ና 10 ብር ኖቶች በገጠሩ ነዋሪ በስፋት ጥቅም ላይ የሚውሉ በመሆኑ ከመገናኛ ረገድ ሰፊ ችግር ሊያጋጥማቸው ስለሚችል የረዥም ጊዜ ገደብ ሊሰጥ መቻሉን አቶ ዱባለ ተናግረዋል።
  የገንዘቡን ለውጥ ለማከናወን ቅርንጫፍ ባንኮችንና ጊዜያዊ ጣቢያዎችን የሚያስተባብሩ 20 ዋና ዋና ጣቢያዎች መዘጋጀታቸውን አቶ ዱባለ ጠቁመው ጣቢያዎቹም በአዲስ አበባ፡ መቀሌ፡ ደሴ፡ ወልዲያ፡ ጐንደር፡ በህርዳር፡ ደብረማርቆስ፡ደብረብርሃን፡ናዝሬት፡አዋሳ፡ሻሸመኔ፡አሰላ፡ ወላይታ ሶዶ፡ ሀገረማርያም፡ነቅምቴ፡ጊምቢ፡መቱ፡ጅማ፡ድሬዳዋና ሐረር ከተሞች እንደሚገኙ አብራርተዋል።
  በተጨማሪም የባንክ ቅርንጫፎች በሌሉባቸው አካባቢዎች የብር ለውጡን የሚተገብሩ ሦስት መቶ የሚደርሱ ጊዜያዊ የመለዋወጫ ጣቢያዎች መዘጋጀታቸውን አቶ ዱባለ አስረድተዋል።
  250 የሚደርሱ የመንግሥትና የግል ባንኮች የብር ኖት ለውጡን ሥራ የሚያከናውኑ ሲሆን ባጠቃላይ 550 የመለዋወጫ ጣቢያዎች እንደሚቋቋሙ ተመልክቷል።
  ይህንኑ ሥራ ለማከናውን ሁለት ሺ ሠራተኞች መመደባቸውንና የተሟላና በቂ የሥራ መመሪያ እንደተዘጋጀ አቶ ዱባለ አስታውቀው ለብር ኖት ለውጡ አስፈላጊ የሆኑ የመገልገያ መሣሪያዎችም ከወዲሁ መዘጋጀታቸውን ገልጸዋል።
  ባንኩ የገንዘብ ለውጡን ይፋ ከሚያደርግበት ቀን ጀምሮ እስከ መጨረሻው ቀን ድረስ አሮጌውም ሆነ አዲሱ የብር ኖት ጐን ለጐን እንደሚሠሩ አቶ ዱባለ አስገንዝበው የአሮጌው ብር ሕጋዊነት እስከሚያበቃ ድረስ ብሩን አልቀበልም ማለት ሕገወጥ ተግባር መሆኑ አስምረውበታል።
ይህን ከመሰሉና ሌሎችም ችግሮች እንዳይፈጠሩ ከወዲሁ ለኅብረተሰቡ ተገቢውን ግንዛቤ ለመስጠትም ዝግጅት መደረጉን አቶ ዱባለ አብራርተዋል።
ስለ አዲሱ የብር ኖት ለሕዝቡ ለማሳወቅ ልዩ ልዩ ፖስተሮችም መዘጋጀታቸውን ተመልክቷል።
  ሕዝብን የሚያውኩና ለዘረፋ ተግባር የሚሠማሩ ኃይሎችን ለመከላከልም ባንኩ ከክልሎች ከፖሊስ ከመከላከያ ሠራዊት ጋር በቂ ትብብር የፈጠረ መሆኑም ታውቋል።
አዲሱ የብር ኖት በጥንቃቄ የተሠራ በመሆኑ አስመስሎ ለመሥራት እጅግ የሚያስቸግር ነው ያሉት አቶ ዱባለ ሕዝቡም ትክክለኛውን ገንዘብ በቀላሉ ለይቶ ሥራ ላይ በሚያውለው መልኩ የተዘጋጀ ነው ብለዋል።
አያይዘውም በአሁኑ ወቅት ግልጋሎት የሚሰጡት ሽርፍርፍ ሳንቲሞች እንደማይለወጡም ጠቁመዋል።
በሀገራችን በአሁኑ ወቅት እየተሠራበት ያለው የብር ኖት የዛሬ 20 ዓመት ገደማ መውጣቱ ይታወሳል።
ግባር በተባባሰ ሁኔታ ቀጥሎ በርካታ ንብረት ወድሟል።
  ይህ ሁሉ ህገወጥና ሥርዓት አልባ ተግባር የተፈፀመው በአሁኑ ጊዜ አንዳንድ የፖለቲካ ድርጅቶች በነጻ መድረኮችና በሕዝብ ምርጫ ተቀባይነት ያላገኙበትን የፖለቲካ ዓላማ እውን ለማድረግ ከፍተኛ ትምህርት ተቋማትን በመድረክነት ለመጠቀም ከያዙት አካሄድ የመነጨ ነው።
  በአሁኑ ጊዜ በርካታ የከፍተኛ ተቋማት ተማሪዎች ትምህርታቸውን አጠናቀው አገራቸውን ህዝባቸውናን ቤተሰባቸውም ለመርዳት ቢፈልጉም ጥቂት የፖለቲካ ተልዕኮ ያላቸው ተማሪዎች ደግሞ ይህንን ዓላማ በማደናቀፍ ለህገወጥ አላማቸውና ለተለያዩ ወንጀሎች ሲያሰልፏቸው ይታያል።
  ከፍተኛ ትምህርት ተቋማት የአገሪቱ የሰለጠነ የሰው ኃይል ማፍሪያ እንጂ የህገ ወጦች እና የወንጀለኞች መደበቂያና መከማቻ አለመሆናቸውን ትምህርት ሚኒስቴር ማስገንዘብ ይፈልጋል።
በመሆኑም እየተፈጠረ ያለውን ችግር ለማስተካከል የሚከተለውን ውሳኔ ማሳለፍ አስፈልጓል።
  1. የአዲስ አበባ ዩኒቨርስቲ ከትናትን ሚያዝያ 10 ቀን 1993 ዓ.ም ጀምሮ ላልተወሰነ ጊዜ ተዘግቷል፤
  2. ሌሎች ከፍተኛ ትምርህት ተቋማት ተማሪዎች የተለየ ፖለቲካ ተልዕኮ ላላቸው ወገኖች መናጆ ሳይሆኑ ከተመሳሳይ ድርጊት ተቆጥበው ትምህርታቸውን በሥርዓት እንዲከታተሉ እናስጠነቅቃለን፤
  3. ወላጆችም ሁኔታውን በመገንዘብ መንግሥት የልጆቻቸውንና የህብረተሰቡን ደህንነት ለመጠበቅ በሚያደርገው ጥረት ውስጥ ተገቢውን አስተዋፅዖ እንዲያደርጉ ትምርህት ሚኒስቴር አጥብቆ ያስገነዝባል።
                               








